<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Maitreyavyakarana</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

Maitreyavyakarana<BR>
Based on:<BR>
1. Gilgit Manuscript (incomplete), ed. Majumder          = MvyG<BR>
2. Calcutta Manuscript (incomplete), ed. Lévi            = MvyC<BR>
3. Kathmandu Manuscript (complete), ed. Ishigami         = MvyK<BR>
<BR>
Data entry by Jens-Uwe Hartmann, München<BR>
<BR>
<BR>
TEXT WITH PADA MARKERS<BR>
<BR>


<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>
PADA MARKERS<BR>
<BR>
For a four-pada verse:<BR>
........  $ ........  &<BR>
........  % ........  //<BR>
<BR>
For a six-pada verse:<BR>
........  $ ........  &<BR>
........  % ........  \<BR>
........  # ........  //<BR>
<BR>


<BR>
_____________________________________________________________________________<BR>
<BR>
<BR>
1. Gilgit Manuscript<BR>
<BR>
Majumder, Prabhas Chandra (1959), Ārya Maitreya-vyākaraṇam, Calcutta (also published in Nalinaksha Dutt, Gilgit Manuscripts, vol. IV, Calcutta 1959, pp. xxix ff. and 185 ff., under P.C. Mazumder).<BR>
<BR>
The first folios of the Skt. text containing verses 1-30 are missing.<BR>
All the sandhis are standardized.<BR>
<BR>
(daśa māsāṃś ca) nikhilān  $ dhārayitvā mahādyutim  &<BR>
supuṣpite 'smin udyāne  % maitreyajananī tataḥ  // MvyG_31 //<BR>
na niṣaṇṇā nipannā vā  $ sthitā sā dharmacāriṇī  &<BR>
drumasya śākhām ālambya  % maitreyaṃ janayiṣyati  // MvyG_32 //<BR>
alipto garbhapaṅkena  $ kuśeśayam ivāmbunā  &<BR>
traidhātukam idaṃ sarvaṃ  % prabhayā pūrayiṣyati  // MvyG_33 //<BR>
prīto 'tha taṃ sahasrākṣo  $ devarājā śacīpatiḥ  &<BR>
jāyamānaṃ grahītā sa  % maitreyaṃ dvipadottamam  // MvyG_34 //<BR>
padāni jātamātraś ca  $ saptāsau prakramiṣyati  &<BR>
pade pade nidhanaṃ ca  % padmaṃ padmaṃ bhaviṣyati  // MvyG_35 //<BR>
diśaś catasraś codvīkṣya  $ vācaṃ pravyāhariṣyati  &<BR>
iyaṃ me paścimā jātir  % nāsti bhūyaḥ punarbhavaḥ  \<BR>
na punar abhyāgamiṣyāmi  # nirvāsyāmi nirāsravaḥ  // MvyG_36 //<BR>
saṃsārārṇavamagnānāṃ  $ sattvānāṃ duḥkhabhāginām  &<BR>
tṛṣṇābandhanabaddhānāṃ  % kariṣyāmi vimocanam  // MvyG_37 //<BR>
śvetaṃ cāsya surāś chattraṃ  $ dhārayiṣyanti mūrdhani  &<BR>
śītoṣṇavāridhārābhyāṃ  % nāgendrau snāpayiṣyataḥ  // MvyG_38 //<BR>
pratigṛhya ca taṃ dhātrī  $ dvātriṃśadvaralakṣaṇam  &<BR>
śriyā jvalantaṃ maitreyaṃ  % mātre samupaneṣyati  // MvyG_39 //<BR>
manoramāṃ ca śivikāṃ  $ nānāratnavibhuṣitām  &<BR>
ārūḍhāṃ putrasahitāṃ  % vahiṣyanti ca devatā  // MvyG_40 //<BR>
tatas tūryasahasreṣu  $ vādyamāneṣu tatpuram  &<BR>
praviṣṭamātre maitreye  % puṣpavarṣaṃ patiṣyati  // MvyG_41 //<BR>
dṛṣṭvaivaṃ putraṃ subrahmā  $ dvātriṃśadvaralakṣaṇam  &<BR>
pratyavīkṣātha mantreṣu  % tadā prīto bhaviṣyati  // MvyG_42 //<BR>
gatidvayaṃ kumārasya  $ yathā mantreṣu dṛśyate  &<BR>
narādhipaś cakravartī  % buddho vā dvīpadottamaḥ  // MvyG_43 //<BR>
sa ca yauvanasaṃprāpto  $ maitreyāḥ puruṣottamaḥ  &<BR>
cintayiṣyati dharmātmā  % duḥkhitā khalv iyāṃ prajāḥ  // MvyG_44 //<BR>
brahmasvaro mahāghoṣo  $ hemavarṇo mahādyutiḥ  &<BR>
viśālavakṣāḥ pīnāṅsaḥ  % padmapattranibhekṣaṇaḥ  // MvyG_45 //<BR>
hastaḥ pañcāśad ucchrāya  $ tasya kāyo bhaviṣyati  &<BR>
visṛtaś ca tato 'rddhena  % śubhavarṇasamucchrayaḥ  // MvyG_46 //<BR>
aśītibhiś caturbhiś ca  $ sahasraiḥ saṃpuraskṛtaḥ  &<BR>
māṇavānāṃ sa maitreyo  % mantrān adhyāpayiṣyati  // MvyG_47 //<BR>
atha śaṅkho narapatiḥ  $ yūpam ucchrāpayiṣyati  &<BR>
tiryañ ca ṣoḍaśavyāmam  % ūrdhvaṃ vyāmasahasrakam  // MvyG_48 //<BR>
sa taṃ yūpaṃ narapatir  $ nānāratnavibhūṣitam  &<BR>
pradāsyati dvijātibhyo  % yajñaṃ kṛtvā puraḥsaram  \<BR>
saptaratnamayaṃ yūpaṃ  # brāhmaṇebhyaḥ pradāsyati  // MvyG_49 //<BR>
taṃ ca ratnamayaṃ yūpaṃ  $ dattamātraṃ manoramam  &<BR>
brāhmaṇānāṃ sahasrāṇi  % vikiriṣyanti tatkṣaṇāt  // MvyG_50 //<BR>
yūpasya tasya maitreyo  $ dṛṣṭvā caitām anityatām  &<BR>
kṛtsnaṃ vicintya saṃsāraṃ  % pravrajyāṃ rocayiṣyati  // MvyG_51 //<BR>
yatv ahaṃ pravrajitveha  $ spṛśeyam amṛtaṃ padam  &<BR>
vimocayeyaṃ janatāṃ  % vyādhimṛtyujarābhayāt  // MvyG_52 //<BR>
aśītibhiḥ sahasraiḥ sa  $ caturbhiś ca puraskṛtaḥ  &<BR>
niṣkramiṣyati maitreyaḥ  % pravrajyām agrapudgalaḥ  // MvyG_53 //<BR>
nāgavṛkṣas tadā tasya  $ bodhivṛkṣo bhaviṣyati  &<BR>
pañcāśadyojanāny asya  % śākhā ūrdhvaṃ samucchritāḥ  // MvyG_54 //<BR>
niṣadya tasya cādhastān  $ maitreyo puruṣottamaḥ  &<BR>
anuttarāṃ śivāṃ bodhiṃ  % samavāpsyati nāyakaḥ  // MvyG_55 //<BR>
yasyām eva ca rātrau sa  $ pravrajyāṃ niṣkramiṣyati  &<BR>
tasyām eva ca rātrau hi  % parāṃ bodhim avāpsyati  // MvyG_56 //<BR>
aṣṭāṅgopetayā vācā  $ tataḥ sa puruṣottamaḥ  &<BR>
deśayiṣyati saddharmaṃ  % sarvaduḥkhāpahaṃ śivam  // MvyG_57 //<BR>
prasannāṃ janatāṃ dṛṣṭvā  $ satyāni kathayiṣyati  &<BR>
duḥkhaṃ duḥkhasamutpādaṃ  % duḥkhasya samatikramam  // MvyG_58 //<BR>
āryaṃ cāṣṭāṅgikaṃ mārgaṃ  $ kṣemaṃ nirvāṇagāminam  &<BR>
taṃ cāpi dharmaṃ saṃśrutya  % pratipatsyanti śāsane  // MvyG_59 //<BR>
udyāne puṣpasaṃcchanne  $ sannipāto bhaviṣyati  &<BR>
pūrṇaṃ ca yojanaśataṃ  % parṣat tasya bhaviṣyati  // MvyG_60 //<BR>
śrutvā narapati rājā  $ śaṅkho nāma mahāyaśāḥ  &<BR>
dattvā dānam asaṃkhyeyaṃ  % pravrajyāṃ niṣkramiṣyati  // MvyG_61 //<BR>
aśītibhiś caturbhiś ca  $ sahasraiḥ parivāritaḥ  &<BR>
narādhipo viniṣkramya  % pravrajyām upayāsyati  // MvyG_62 //<BR>
anenaiva pramāṇena  $ mānavānāṃ puraskṛtaḥ  &<BR>
maitreyasya pitā tatra  % pravrajyām niṣkramiṣyati  // MvyG_63 //<BR>
tato gṛhapatis tatra  $ sudhano nāma viśrutaḥ  &<BR>
pravrajiṣyati śuddhātmā  % maitreyasyānuśasane  // MvyG_64 //<BR>
strīratnam atha śaṅkhasya  $ viśākhā nāma viśrutā  &<BR>
aśītibhiś caturbhiś ca  % sahasraiḥ saṃpuraskṛtā  \<BR>
nārīṇāṃ abhiniṣkramya  # pravrajyām rocayiṣyati  // MvyG_65 //<BR>
prāṇinaḥ tatra samaye  $ sahasrāṇi śatāni ca  &<BR>
pravrajyām upayāsyanti  % maitreyasyānuśāsane  // MvyG_66 //<BR>
supuṣpite 'smin udyāne  $ sannipāto bhaviṣyati  &<BR>
samantato yojanaśataṃ  % parṣat tasya bhaviṣyati  // MvyG_67 //<BR>
tataḥ kāruṇikaḥ śāstā  $ maitreyaḥ puruṣottamaḥ  &<BR>
samitiṃ vyavalokyātha  % idam arthaṃ pravakṣyati  // MvyG_68 //<BR>
sarve te śākyasiṃhena  $ guṇiśreṣṭhena trāyinā  &<BR>
arthato lokanāthena  % dṛṣṭvā saddharmadhātunā  \<BR>
ropitā mokṣamārgeṇa  # vikṣiptā mama śāsane  // MvyG_69 //<BR>
chattradhvajapatākābhir  $ gandhamālyavilepanaiḥ  &<BR>
kṛtvā stūpeṣu satkāram  % āgatā hi mamāntikam  // MvyG_70 //<BR>
saṅghe dattvā ca dānāni  $ cīvaraṃ pānabhojanam  &<BR>
vividhaṃ glānabhaiṣajyam  % āgatā hi mamāntikam  // MvyG_71 //<BR>
kuṅkumodakasekaṃ ca  $ candanenānulepanam  &<BR>
dattvā śākyamuneḥ stūpeṣv  % āgatā hi mamāntikam  // MvyG_72 //<BR>
śikṣāpadāni cādāya  $ śākyasiṃhasya śāsane  &<BR>
paripālya yathābhūtam  % āgatā hi mamāntikam  // MvyG_73 //<BR>
upoṣadham upoṣyeha  $ āryam aṣṭāṅgikaṃ śubham  &<BR>
caturdaśīṃ pañcadaśīṃ  % pakṣasyehāṣṭamīṃ tathā  \<BR>
prātihārikapakṣaṃ cāpy  # aṣṭāṅgaṃ susamāhitam  // MvyG_74 //<BR>
śīlāni ca samādāya  $ saṃprāptāni ca śāsanam  &<BR>
buddhaṃ dharmaṃ ca saṅghaṃ ca  % sattvās te śāsanaṃ gatāḥ  \<BR>
kṛtvā ca kuśalaṃ karma  # macchāsanam upāgatāḥ  // MvyG_75 //<BR>
tenaite preṣitāḥ sattvāḥ  $ pratīṣṭāś ca mayāpy amī  &<BR>
gaṇiśreṣṭheṇa muninā  % parītā bhūrimedhasā  // MvyG_76 //<BR>
prasannāṃ janatāṃ dṛṣṭvā  $ satyāni kathayiṣyati  &<BR>
śrutvā ca te tato dharmaṃ  % prāpsyanti padam uttamam  // MvyG_77 //<BR>
prātihāryatrayeṇāsau  $ śrāvakān vinayiṣyati  &<BR>
sarve te asravās tatra  % kṣipayiṣyanti suratāḥ  // MvyG_78 //<BR>
prathamaḥ sannipāto 'sya  $ śrāvakāṇāṃ bhaviṣyati  &<BR>
pūrṇāḥ ṣaṇnavatikoṭyaḥ  % śrāvakāṇāṃ bhavacchidām  // MvyG_79 //<BR>
dvitīyaḥ sannipāto 'sya  $ śrāvakāṇāṃ bhaviṣyati  &<BR>
pūrṇāś caturnavatiḥ koṭyaḥ  % śāntānāṃ bhūrimedhasām  // MvyG_80 //<BR>
tṛtīyaḥ sannipāto 'sya  $ śrāvakāṇāṃ bhaviṣyati  &<BR>
pūrṇā dvāviṃśatiḥ koṭyaḥ  % śāntānāṃ śāntacetasām  // MvyG_81 //<BR>
dharmacakraṃ pravartyātha  $ vinīya suramānuṣān  &<BR>
sārdhaṃ śrāvakasaṅghena  % pure piṇḍaṃ cariṣyati  // MvyG_82 //<BR>
tataḥ praviśatas tasyāṃ  $ ramyāṃ ketumatīṃ purīm  &<BR>
māndārakāṇi puṣpāni  % patiṣyanti purottame  \<BR>
devatāḥ prakariṣyanti  # tasmin puragate munau  // MvyG_83 //<BR>
catvāraś ca mahārājāḥ  $ śakraś ca tridaśādhipaḥ  &<BR>
brahmā devagaṇaiḥ sārdhaṃ  % pūjāṃ tasya kariṣyati  // MvyG_84 //<BR>
utpalaṃ kumudaṃ padmaṃ  $ puṇḍarīkaṃ sugandhikam  &<BR>
aguruṃ candanaṃ cāpi  % divyaṃ mālyaṃ patiṣyati  // MvyG_85 //<BR>
cailakṣepaṃ kariṣyanti  $ devaputrā maharddhikāḥ  &<BR>
taṃ lokanātham udvīkṣya  % praviśantaṃ purottamam  // MvyG_86 //<BR>
divyaś ca tūryanirghoṣo  $ divyaṃ mālyaṃ patiṣyati  &<BR>
devatā prakariṣyanti  % tasmin puragate munau  // MvyG_87 //<BR>
ye tu ketumatīṃ ke cid  $ vāsayiṣyanti mānuṣāḥ  &<BR>
te pi taṃ pūjayiṣyanti  % praviśantaṃ purottamam  // MvyG_88 //<BR>
pathi bhūmyāstaraṃ tatra  $ mṛdutūlapicopamam  &<BR>
vicitraṃ ca śubhaṃ mālyaṃ  % vikiriṣyanti te tadā  // MvyG_89 //<BR>
chattradhvajapatākābhir  $ arcayiṣyanti mānuṣāḥ  &<BR>
śubhaiś ca tūryanirghoṣaiḥ  % prasannamanaso narāḥ  // MvyG_90 //<BR>
taṃ ca śakraḥ sahasrākṣo  $ devarājaḥ śacīpatiḥ  &<BR>
prahṛṣṭaḥ prāñjalirbhūtvā  % maitreyaṃ stoṣyate jinam  // MvyG_91 //<BR>
namas te puruṣājanya  $ namas te puruṣottama  &<BR>
anukampasva janatāṃ  % bhagavann agrapudgala  // MvyG_92 //<BR>
maharddhiko devaputras  $ tasya māro bhaviṣyati  &<BR>
sa cāpi prāñjalirbhūtvā  % stoṣyate lokanāyakam  // MvyG_93 //<BR>
śuddhāvāsasahasraiś ca  $ bahubhiḥ parivāritaḥ  &<BR>
pravekṣyate ca maitreyo  % lokanātho vināyakaḥ  // MvyG_94 //<BR>
brāhmaṇaparivāreṇa  $ brahmā cāpi girāsphuṭam  &<BR>
kathayiṣyati saddharmaṃ  % brahmaṃ ghoṣam udīrayan  // MvyG_95 //<BR>
ākīrṇā pṛthivī sarvā  $ arhadbhiś ca bhaviṣyati  &<BR>
kṣīṇāsravair vāntadoṣaiḥ  % prahīṇabhavabandhanaiḥ  // MvyG_96 //<BR>
hṛṣṭā devamanuṣyāś ca  $ gandharvā yakṣarākṣasāḥ  &<BR>
śāstuḥ pūjāṃ kariṣyanti  % nāgāś cāpi maharddhikāḥ  // MvyG_97 //<BR>
te vai nūnaṃ bhaviṣyanti  $ cyānaghāś (?) chinnasaṃcayāḥ  &<BR>
utkṣiptaparikhāḥ dhīrā  % anādānā nirutsakāḥ  \<BR>
brahmacaryaṃ cariṣyanti  # maitreyasyānuśasane  // MvyG_98 //<BR>
te 'pi nūnaṃ bhaviṣyanti  $ amamā aparigrahāḥ  &<BR>
ajātarūparajatā  % aniketā asaṃstavāḥ  \<BR>
brahmacaryaṃ cariṣyanti  # ye maitreyānuśasane  // MvyG_99 //<BR>
te vai pānaṃ gamiṣyanti  $ chitvā jālam eva bhujāt  &<BR>
dhyānāni copasaṃpadya  % prītisaukhyasamanvitāḥ  \<BR>
brahmacaryaṃ cariṣyanti  # maitreyasyānuśasane  // MvyG_100 //<BR>
ṣaṣṭiṃ varṣasahasrāṇi  $ maitreyo dvipadottamaḥ  &<BR>
deśayiṣyati saddharmaṃ  % śāstā lokānukampayā  // MvyG_101 //<BR>
śatāni ca sahasrāṇi  $ prāṇinaṃ sa vināyakaḥ  &<BR>
vinīya dharmakāyena  % tato nirvāṇam eṣyati  // MvyG_102 //<BR>
tasmiṃś ca nirvṛte dhīre  $ maitreye dvipadottame  &<BR>
daśavarṣasahasrāṇi  % saddharmaḥ sthāsyati kṣitau  // MvyG_103 //<BR>
prasādayati cittāni  $ tasmāc chākyamunau jine  &<BR>
tato dṛkṣatha maitreyaṃ  % saṃbuddhaṃ dvipadottamam  // MvyG_104 //<BR>
tasmād dharme ca buddhe ca  $ saṅghe cāpi gaṇottame  &<BR>
prasādayati cittāni  % bhaviṣyati maharddhikam  // MvyG_105 //<BR>
taṃ tādṛśaṃ kāruṇikaṃ  $ maitreyaṃ dvipadottamam  &<BR>
ārādhayitvā kālena  % tato nirvāṇam eṣyatha  // MvyG_106 //<BR>
idam āścaryakaṃ śrutvā  $ dṛṣṭvā ca vibhavānalpikām  &<BR>
ko vidvān na prasīdeta  % api kṛṣṇāsu jātiṣu  // MvyG_107 //<BR>
tasmād ihātmakāmena  $ māhātmyam abhikāṅkṣatāḥ  &<BR>
saddharmo gurukartavyaḥ  % smaratā buddhaśāsanam  // MvyG_108 //<BR>
<BR>
Maitreyavyākaraṇaṃ samāptam //<BR>
<BR>
<BR>
_____________________________________________________________________________<BR>
<BR>
<BR>
2. Calcutta Manuscript (incomplete), ed. Lévi<BR>
<BR>
Sylvain Lévi, "Maitreya le consolateur", Études d'orientalisme publiées par le Musée Guimet a la mémoire de Raymonde Linossier, Paris 1932, pp. 384-389<BR>
<BR>
The first two folios of the Skt. text containing verses 1-25ab are missing.<BR>
All the sandhis are standardized.<BR>
<BR>
elāpattraś ca gāndhāre  $ śaṅkho vārāṇasīpure  // MvyC_25 //<BR>
caturbhir ebhir nidhibhiḥ  $ sa rājā susamanvitaḥ  &<BR>
bhaviṣyati mahāvīraś  % śatapuṇyabaloditaḥ  // MvyC_26 //<BR>
brāhmaṇas tasya rājñaś ca  $ subrāhmaṇaḥ purohitaḥ  &<BR>
bahuśrutaś caturvedas  % tasyopadhyāyo bhaviṣyati  // MvyC_27 //<BR>
adhyāpako mantradharaḥ  $ smṛtimān vedapāragaḥ  &<BR>
kaiṭābhe sa nirghaṇṭe ca  % padavyākaraṇe tathā  // MvyC_28 //<BR>
tadā brahmāvatī nāma  $ tasya bhāryā bhaviṣyati  &<BR>
darśanīyā prāsādikā  % abhirūpā yaśasvinī  // MvyC_29 //<BR>
tuṣitebhyaś cyavitvā tu  $ maitreyo hy agrapudgalaḥ  &<BR>
tasyāḥ kukṣau sa niyataṃ  % pratisandhiṃ grahīṣyati  // MvyC_30 //<BR>
daśa māsāṃś ca nikhilān  $ dhārayitvā mahādyutiḥ  &<BR>
supuṣpite ca udyāne  % gatvā maitreyamātarā  // MvyC_31 //<BR>
na niṣaṇṇā na suptāsau  $ sthitā sā dharmacāriṇī  &<BR>
drumasya śākhām ālambya  % maitreyaṃ janayiṣyati  // MvyC_32 //<BR>
niṣkramiṣyati pārśvena  $ dakṣiṇena narottamaḥ  &<BR>
abhrakūṭād yathā sūryo  % nirgataś ca prabhāsate  // MvyC_33 //<BR>
alipto garbhapaṅkena  $ padmaṃ caiva yathāmbhasā  &<BR>
traidhātukam idaṃ sarvaṃ  % prabhayā pūrayiṣyati  // MvyC_34 //<BR>
atha prītas sahasrākṣo  $ devarājaś śacīpatiḥ  &<BR>
grahīṣyati kumāraṃ taṃ  % jāyamānaṃ narottamam  // MvyC_35 //<BR>
śriyā jvalantaṃ maitreyaṃ  $ dvātriṃśadvaralakṣaṇam  &<BR>
muñca muñca sahasrākṣa  % jātamātro vadiṣyati  // MvyC_36 //<BR>
padāni jātamātras tu  $ saptāsau prakramiṣyati  &<BR>
pade pade nidhanaṃ ca  % padmaṃ padmaṃ bhaviṣyati  // MvyC_37 //<BR>
diśaś catasraś codvīkṣya  $ vācaṃ pravyāhariṣyati  &<BR>
iyaṃ me paścimā jātir  % nāsti bhūyaḥ punarbhavaḥ  // MvyC_38 //<BR>
na punar āgamiṣyāmi  $ nirvāsyāmi nirāśravaḥ  &<BR>
śītoṣṇavāridhārābhis  % snāpayiṣyanti pannagāḥ  // MvyC_39 //<BR>
divyāmbarāṇi puṣpāṇi  $ patiṣyanti nabhastalāt  &<BR>
śvetaṃ tasya surāś chattraṃ  % dhārayiṣyanti mūrdhani  // MvyC_40 //<BR>
hṛṣṭaś caiva sahasrākṣo  $ devarājo śacīpatiḥ  &<BR>
grahīṣyati taṃ kumāraṃ  % dvātriṃśadvaralakṣaṇam  \<BR>
śriyā jvalantaṃ maitreyaṃ  # mātur haste pradāsyati  // MvyC_41 //<BR>
manoramāṃ ca śivikāṃ  $ nānāratnavibhuṣitām  &<BR>
ārūḍhā putrasahitā  % vahiṣyate ca devavat  // MvyC_42 //<BR>
tatas tūryasahasreṣu  $ vādyamāneṣu tatpuram  &<BR>
praviṣṭamātre maitreye  % puṣpavarṣaṃ patiṣyati  // MvyC_43 //<BR>
tasmiṃś ca divase bhāryā  $ gurviṇyaḥ prasaviṣyanti  &<BR>
sarvās tā janayiṣyanti  % putrān kṣemeṇa svastinā  // MvyC_44 //<BR>
dṛṣṭvā ca putraṃ subrahmā  $ dvātriṃśadvaralakṣaṇam  &<BR>
pratyavekṣya ca mantreṣu  % tataḥ prīto bhaviṣyati  // MvyC_45 //<BR>
gatidvayaṃ kumārasya  $ yathā mantreṣu dṛśyate  &<BR>
narādhipaś cakravartī  % buddho vā dvīpadottamaḥ  // MvyC_46 //<BR>
sa ca yauvanasaṃprāpto  $ maitreyo hy agrapudgalaḥ  &<BR>
cintayiṣyati dharmātmā  % duḥkhitāh khalv imāḥ prajāḥ  // MvyC_47 //<BR>
brahmasvaro mahāghoṣo  $ hemavarṇo mahādyutiḥ  &<BR>
viśālavakṣāḥ pīnāṅgaḥ  % padmapattranibhekṣaṇaḥ  // MvyC_48 //<BR>
samucchrayeṇa hastāśītis  $ tasya kāyo bhaviṣyati  &<BR>
vistāraṃ viṃśahastāni  % tato 'rdham mukhamaṇḍalam  // MvyC_49 //<BR>
aśītibhiś caturbhiś ca  $ sahasraiḥ sa puraskṛtaḥ  &<BR>
māṇavānāṃ ca maitreyo  % maṃtrān adhyāpayiṣyati  // MvyC_50 //<BR>
tataḥ śaṅkho mahārājo  $ yūpam ucchrāpayiṣyati  &<BR>
ṣoḍaśavyāmavistāram  % ūrdhvaṃ vyāmasahasrakam  // MvyC_51 //<BR>
sa taṃ yūpaṃ narapatir  $ nānāratnavibhūṣitam  &<BR>
pradāsyati dvijātibhyo  % yajñaṃ kṛtvā purassaram  \<BR>
saptaratnamayaṃ yūpaṃ  # brāhmaṇebhyaḥ pradāsyati  // MvyC_52 //<BR>
taṃ ca ratnamayaṃ yūpaṃ  $ dattamātraṃ manoramam  &<BR>
brāhmaṇānāṃ sahasrāṇi  % vikariṣyanti tatkṣaṇāt  // MvyC_53 //<BR>
tasya yūpasya maitreyo  $ dṛṣṭvā cainām anityatām  &<BR>
kṛtsnaṃ vicintya saṃsāraṃ  % pravrajyāṃ rocayiṣyati  // MvyC_54 //<BR>
yatrāhaṃ pravrajitveha  $ spṛśeyam amṛtaṃ padam  &<BR>
vimocayeyaṃ janatāṃ  % vyādhimṛtyujarābhayāt  // MvyC_55 //<BR>
aśītibhiś caturbhiś ca  $ sahasraiḥ sa puraskṛtaḥ  &<BR>
niṣkramiṣyati maitreyaḥ  % pravrajyām agrapudgalaḥ  // MvyC_56 //<BR>
nāgavṛkṣas tadā tasya  $ bodhivṛkṣo bhaviṣyati  &<BR>
pañcāśadyojanās tasya  % ūrdhvaṃ śākhāḥ samudgatāḥ  \<BR>
ṣaṭkrośaviṭapāṇy asya  # vivṛtāni samantataḥ  // MvyC_57 //<BR>
tasya mūle niṣaṇṇo 'sau  $ maitreyo dvipadottamaḥ  &<BR>
anuttarāṃ ca saṃbodhiṃ  % prāpsyati nātra saṃśayaḥ  // MvyC_58 //<BR>
aṣṭāṅgopetayā vācā  $ tataḥ sa munisattamaḥ  &<BR>
deśayiṣyati saddharmaṃ  % sarvaduḥkhāpahaṃ śivam  // MvyC_59 //<BR>
duḥkhaṃ duḥkhasamutpādaṃ  $ duḥkhasya samatikramam  &<BR>
āryaṃ cāṣṭāṅgikaṃ mārgaṃ  % kṣemaṃ nirvāṇagāminam  // MvyC_60 //<BR>
prasannān janatāṃ dṛṣṭvā  $ satyāni kathayiṣyati  &<BR>
taṃ cāsya dharmaṃ saṃśrutya  % pratipadyanti śāsane  // MvyC_61 //<BR>
supuṣpite ca udyāne  $ sannipāto bhaviṣyati  &<BR>
pūrṇaṃ ca yojanaṃ śataṃ  % parṣat tasya bhaviṣyati  // MvyC_62 //<BR>
tataḥ śrutvā narapatiḥ  $ śaṅkho rājā mahāyaśāḥ  &<BR>
dattvā dānam asaṃkhyeyaṃ  % pravrajyāṃ rocayiṣyati  // MvyC_63 //<BR>
aśītibhiś caturbhiś ca  $ sahasraiḥ sa puraskṛtaḥ  &<BR>
narādhipo viniṣkramya  % pravrajyām upayāsyati  // MvyC_64 //<BR>
tenaiva ca pramāṇena  $ mānavānāṃ puraskṛtaḥ  &<BR>
maitreyasya pitā caiva  % pravrajyām upayāsyati  // MvyC_65 //<BR>
tato gṛhapatiḥ x x  $ sudhano nāma viśrutaḥ  &<BR>
pravrajiṣyati dharmātmā  % sahasraiḥ parivāritaḥ  // MvyC_66 //<BR>
strīratnam atha śaṅkhasya  $ viśākhā nāma viśrutā  &<BR>
aśītibhiś caturbhiś ca  % sahasraiḥ sā puraskṛtā  \<BR>
nārīṇāṃ saha niṣkramya  # pravrajyām upayāsyati  // MvyC_67 //<BR>
prāṇināṃ tatra samaye  $ sahasrāṇi śatāni ca  &<BR>
pravrajyām upayāsyanti  % maitreyasyānuśāsane  // MvyC_68 //<BR>
tataḥ kāruṇikaḥ śāstā  $ maitreyo dvipadottamaḥ  &<BR>
samitiṃ vyavalokyātha  % idam arthaṃ pravakṣyati  // MvyC_69 //<BR>
sarve te śākyamuninā  $ muniśreṣṭhena tāyinā  &<BR>
arthato lokanāthena  % dṛṣṭāḥ saddharmadhātunā  \<BR>
ropitā mokṣamārgaṇe  # vikṣiptā mama śāsane  // MvyC_70 //<BR>
chattradhvajapatākābhir  $ gandhamālyānulepanaiḥ  &<BR>
kṛtvā śākyamuneḥ pūjāṃ hy  % āgatā mama śāsane  // MvyC_71 //<BR>
kuṅkumodakarasena  $ candanenānulepanam  &<BR>
dattvā śākyamuneḥ stūpe hy  % āgatā mama śāsane  // MvyC_72 //<BR>
buddhaṃ dharmaṃ ca saṅghaṃ ca  $ gatvā tu śaraṇaṃ sadā  &<BR>
kṛtvā tu kuśalaṃ karma  % āgatā mama śāsane  // MvyC_73 //<BR>
śikṣāpadāni samādāya  $ x śākyamuniśāsane  &<BR>
pratipālya yathābhūtaṃ hy  % āgatā mama śāsane  // MvyC_74 //<BR>
dattvā saṅghe ca dānāni  $ cīvarapānabhojanam  &<BR>
vicitraṃ glānabhaiṣajyaṃ hy  % āgatā mama śāsane  // MvyC_75 //<BR>
caturdaśīṃ pañcadaśīṃ  $ pakṣasyehāṣṭamīṃ tathā  &<BR>
prātihārakapakṣaṃ ca  % aṣṭāṅgaṃ susamāhitam  \<BR>
upavāsam upoṣitvā hy  # āgatā mama śāsane  // MvyC_76 //<BR>
prātihāryatrayeṇāsau  $ śrāvakān vedayiṣyati  &<BR>
sarve te hy asravān dharmān  % kṣapayiṣyanti x x x  // MvyC_77 //<BR>
prathamaḥ sannipāto 'sya  $ śrāvakāṇāṃ bhaviṣyati  &<BR>
pūrṇāḥ ṣaṇnavatiḥ koṭyaḥ  % śrāvakāṇāṃ bhavacchidām  // MvyC_78 //<BR>
dvitīyaḥ sannipāto 'sya  $ śrāvakāṇāṃ bhaviṣyati  &<BR>
pūrṇāś caturnavatiḥ koṭyo  % muktānāṃ kleśabandhanāt  // MvyC_79 //<BR>
tṛtīyaḥ sannipāto 'sya  $ śrāvakāṇāṃ bhaviṣyati  &<BR>
pūrṇā dvānavatiḥ koṭyo  % muktānāṃ śāntacetasām  // MvyC_80 //<BR>
dharmacakraṃ pravartyātha  $ vinīya suramānuṣān  &<BR>
sārdhaṃ śrāvakasaṅghena  % pure piṇḍaṃ cariṣyati  // MvyC_81 //<BR>
tataḥ praviśatas tasya  $ ramyāṃ ketumatīpurīm  &<BR>
māndāravāṇi puṣpāni  % patiṣyanti narottame  \<BR>
devatāḥ prakariṣyanti  # tasmin puragate munau  // MvyC_82 //<BR>
catvāraś ca mahārājāḥ  $ śakraś ca tridaśādhipaḥ  &<BR>
brahmadevagaṇaiḥ sārdhaṃ  % pūjāṃ tasya kariṣyati  // MvyC_83 //<BR>
utpalakumudapadma-  $ puṇḍarīkasugandhikam  &<BR>
aguruṃ candanaṃ caiva  % divyamālās tathaiva ca  // MvyC_84 //<BR>
cailakṣepaṃ kariṣyanti  $ devaputrā maharddhikāḥ  &<BR>
taṃ lokanātham udvīkṣya  % praviśantaṃ purottamam  // MvyC_85 //<BR>
pathi bhūmiḥ sthitā tatra  $ mṛdutūlapicūpamā  &<BR>
vicitraṃ ca śrutaṃ mālyaṃ  % vistariṣyanti te pathi  // MvyC_86 //<BR>
chattradhvajapatākāni  $ gandhamālyānulepanaiḥ  &<BR>
śrutaiś ca tūryanirghoṣaiḥ  % prasannamanaso narāḥ  \<BR>
śāstuḥ pūjāṃ kariṣyanti  # devaputrā maharddhikāḥ  // MvyC_87 //<BR>
sa ca śakraḥ sahasrākṣo  $ devarājo mahādyutiḥ  &<BR>
prahṛṣṭaḥ prāñjaliṃ kṛtvā  % stoṣyate lokanāyakam  // MvyC_88 //<BR>
namas te puruṣājanya  $ namas te puruṣottama  &<BR>
anukampasva janatāṃ  % bhagavann agrapudgala  // MvyC_89 //<BR>
maharddhiko devaputras  $ tasya māro bhaviṣyati  &<BR>
sa caiva prāñjaliṃ kṛtvā  % stoṣyate lokanāyakam  // MvyC_90 //<BR>
brāhmaṇaparivāreṇa  $ brahmā caiva puraskṛtaḥ  &<BR>
kathayiṣyati saddharmaṃ  % brahmaghoṣam udīrayan  // MvyC_91 //<BR>
ākīrṇā pṛthivī sarvā  $ arhadbhiś ca bhaviṣyati  &<BR>
kṣīṇāsravair vāntadoṣaiḥ  % prahīṇabhavabandhanaiḥ  // MvyC_92 //<BR>
hṛṣṭā devā manuṣyāś ca  $ gandharvā yakṣarākṣasāḥ  &<BR>
śāstuḥ pūjāṃ kariṣyanti  % nāgāś cāpi maharddhikāḥ  // MvyC_93 //<BR>
te ca nūnaṃ bhaviṣyanti  $ akhilāś chinnasaṃcayāḥ  &<BR>
chinnasrotā anādīnā  % uttīrnābhavasāgarāḥ  \<BR>
brahmacaryaṃ cariṣyanti  # maitreyasyānuśasane  // MvyC_94 //<BR>
te vai nūnaṃ bhaviṣyanti  $ amamā aparigrahāḥ  &<BR>
ajātarūparajatā  % aniketā asaṃstavāḥ  \<BR>
brahmacaryaṃ cariṣyanti  # maitreyasyānuśasane  // MvyC_95 //<BR>
te vai nūnaṃ bhaviṣyanti  $ chinnajālaviśaktikāḥ  &<BR>
dhyānāni copasaṃpadya  % prītisaukhyasamanvitāḥ  \<BR>
brahmacaryaṃ cariṣyanti  # maitreyasyānuśasane  // MvyC_96 //<BR>
ṣaṣṭivarṣasahasrāṇi  $ maitreyo dvipadottamaḥ  &<BR>
deśayiṣyati saddharmaṃ  % sarvabhūtānukampakam  // MvyC_97 //<BR>
śatalakṣasahasrāṇi  $ prāṇinaṃ sa vināyakaḥ  &<BR>
vinayitvā ca saddharmaṃ  % tato nirvāṇam eṣyati  // MvyC_98 //<BR>
parinirvṛtasya x x  $ tasyaiva x mahāmuneḥ  &<BR>
daśavarṣasahasrāṇi  % saddharmaḥ sthāsyate tadā  // MvyC_99 //<BR>
prasādayitvā cittāni  $ tasmin śākyamunau jine  &<BR>
tato drakṣyatha maitreyaṃ  % saṃbuddhaṃ dvipadottamam  // MvyC_100 //<BR>
idam āścaryakaṃ śrutvā  $ imām ṛddhim anuttamām  &<BR>
ko vidvān na prasīdeta  % atikṛṣṇābhijātikaḥ  // MvyC_101 //<BR>
tasmād ihātmakāmena  $ māhātmyam abhikāṅkṣiṇā  &<BR>
saddharmo gurukartavyaḥ  % smaratā buddhaśāsanam  // MvyC_102 //<BR>
<BR>
Maitreyavyākaraṇaṃ samāptam // ye dharmā (etc.) // cīnadeśīvinirgataḥ bhikṣu puṇyakīrtir yad atra puṇyaṃ tad bhavatv ācāryopādhyāyamātāpitṛpūrvaṅgamaṃ krtvā sakalasattvarāśer anuttarajñānaphalāptaya iti // śrīmad gopāladevarājyasaṃvat 57 phālguna dine 9 Ghosalīgrāme likhati / oṃ hārītī mahāyakṣiṇī hara hara mama sarvapāpāni svāhā //<BR>
<BR>
<BR>
_____________________________________________________________________________<BR>
<BR>
<BR>
<BR>
3. Kathmandu Manuscript (complete), ed. Ishigami<BR>
<BR>
Ishigami, Zenno (1989), "Nepāru bon 'Maitreyavyākaraṇa'," Fujita Kḥtatsu Hakushi Kanreki Kinen Ronbunshū: Indotetsugaku to Bukkyḥ, Kyoto, 295-310.<BR>
To facilitate searching, sandhis are standardized, misprints removed, some mistakes corrected.<BR>
<BR>
Oṃ namo maitreyanāthāya //<BR>
<BR>
evaṃ mayā śrutam ekasmiṃ samaye bhagavān rājagṛhe viharati sma / veṇuvane kalandakanivāse mahatā bhikṣusaṃghena sārdham ardhatrayodaśabhir bhikṣuśataiḥ //<BR>
<BR>
atha khalv āyuṣmāñ<BR>
<BR>
chāriputra mahāprajño  $ dharmasenāpatir vibhuḥ  &<BR>
lokasya anukampārthaṃ  % śāstāraṃ paripṛcchati  // MvyK_1 //<BR>
yo 'sāv anāgato buddho  $ nirdiṣṭo lokanāyakaḥ  &<BR>
maitreya iti nāmnā 'sau  % sūtrapūrvāparāntike  // MvyK_2 //<BR>
tasyāhaṃ vistarañ caivaṃ  $ śrotum icchāmi nāyaka  &<BR>
ṛddhiñ cāsyānubhāvañ ca  % tan me brūhi narottama  // MvyK_3 //<BR>
athainam avadac chāstā  $ vyākariṣyāmy ahaṃ tava  &<BR>
vistaran tasya buddhasya  % maitreyasya śṛṇohi me  // MvyK_4 //<BR>
udadhis tena kālena  $ dvātriṃśatśatayojanaḥ  &<BR>
śoṣam āyāsyate yasmāc  % cakravartī yathā hy asau  // MvyK_5 //<BR>
daśayojanasāhasrā  $ jambudvīpo bhavaiṣyati  &<BR>
ālayaḥ sarvabhūtānāṃ  % vistareṇa samantataḥ  // MvyK_6 //<BR>
ṛddhisphītā janapadā  $ adaṇḍā anupadravāḥ  &<BR>
tatra kāle bhaviṣyanti  % narās te śubhakarminaḥ  // MvyK_7 //<BR>
akaṇṭakā vasumatī  $ samāharitaśādvalā  &<BR>
unnamantī namantī ca  % mṛdutūlapicūpamā  // MvyK_8 //<BR>
akṛṣṭotpadyate śāli-  $ madhunāś ca sugandhi ca  &<BR>
cailavṛkṣā bhaviṣyanti  % nānāraṅgopaśobhitāḥ  // MvyK_9 //<BR>
puṣpapatraphalotpatā  $ vṛkṣāś ca krośam ucchritāḥ  &<BR>
aśītivarṣasahasrāṇi  % āyus teṣāṃ bhaviṣyati  // MvyK_10 //<BR>
nirāmayāś ca te satvā  $ vītaśokā mahotsavāḥ  &<BR>
varṇavanto mahāśakhyā  % mahānāgabalāc citāḥ  // MvyK_11 //<BR>
trayā rogā bhaviṣyanti  $ icchā anaśanaṃ jarā  &<BR>
pañcavarṣaśatā kanyā  % svāminam varayiṣyati  // MvyK_12 //<BR>
tadā ketumatī nāma  $ rājadhānī bhaviṣyati  &<BR>
āvāsaḥ śuddhasatvānāṃ  % prāṇināṃ śubhakarmiṇam  // MvyK_13 //<BR>
yojanadvādaśāyāmaṃ  $ saptayojanavistaram  &<BR>
nagaraṃ kṛtapuṇyānāṃ  % bhaviṣyati manoramam  // MvyK_14 //<BR>
saptaratnamayāś caiva  $ prakārāḥ krośam uccitāḥ  &<BR>
iṣṭakā dvārakhaṇḍānāṃ  % nānāratnavibhūṣitāḥ  // MvyK_15 //<BR>
pariṣāś ca bhaviṣyanti  $ ratna iṣṭakasaṃcitāḥ  &<BR>
padmotpalasamān kīrṇāś  % cakravākopaśobhitāḥ  // MvyK_16 //<BR>
samantataḥ parivṛtāḥ  $ saptabhis talāpaṅktibhiḥ  &<BR>
catūratnamayās tālāḥ  % kiṃkiṇī jālaśobhitāḥ  // MvyK_17 //<BR>
vāteneritatālebhyas  $ tadā śruti manoharāḥ  &<BR>
bhaviṣyanti śubhā śabdā  % tūryās pañcāṅgikā iva  // MvyK_18 //<BR>
ye ca tasmin pure martyāḥ  $ krīḍāratisukhānvitāḥ  &<BR>
tenaiva tālaśabdena  % krīḍiṣyanti pramoditāḥ  // MvyK_19 //<BR>
puṣkariṇo bhaviṣyanti  $ kumudotpalasaṃcetāḥ  &<BR>
udyānavanasaṃpannaṃ  % bhaviṣyati ca tat puram  // MvyK_20 //<BR>
bhaviṣyati tadā rājā  $ śamkho nāma mahādyutiḥ  &<BR>
mahābalacakravartī  % caturdvīpeśvaraḥ prabhuḥ  // MvyK_21 //<BR>
caturaṅgabalopetaḥ  $ saptaratnasamanvitaḥ  &<BR>
pūrṇasahasraputrāṇāṃ  % tasya rājño bhaviṣyati  // MvyK_22 //<BR>
imāṃ samudraparyantām  $ adaṇḍena vasundharām  &<BR>
pālayiṣyati dharmeṇa  % samena sa narādhipaḥ  // MvyK_23 //<BR>
mahānidhānāś catvāro  $ nayutaśatalakṣitāḥ  &<BR>
bhaviṣyanti tadā tasya  % rājñaḥ śaṃkhasya bhūpateḥ  // MvyK_24 //<BR>
piṅgalaś ca kaliṅgeṣu  $ mithilāyām ca pāṇḍukaḥ  &<BR>
elāpatraś ca gāndhāre  % śaṃkho vārāṇasīpure  // MvyK_25 //<BR>
caturbhir ebhir nidhibhiḥ  $ sa rājā susamanvitaḥ  &<BR>
bhaviṣyati mahāvīraḥ  % śatapuṇyaphalārpitaḥ  // MvyK_26 //<BR>
brāhmaṇas tasya rājño 'tha  $ subrahmā nāmnā purohitaḥ  &<BR>
bahuśrutaś caturvedī  % upadhyāyo bhaviṣyati  // MvyK_27 //<BR>
adhyāpako mantradharaḥ  $ smṛtivān vedapāragaḥ  &<BR>
kaiṭābhe ca sa nirghaṇṭe  % padavyākaraṇe tathā  // MvyK_28 //<BR>
tasya brahmavatī nāma  $ tadā bhāryā bhaviṣyati  &<BR>
darśanīyā prāsādikā  % abhirūpā yaśasvinī  // MvyK_29 //<BR>
tuṣitebhyas tataś cyutvā  $ maitreyo hy agrapudgalaḥ  &<BR>
tasyāḥ kukṣau sa niyataṃ  % pratisandhiṃ grahiṣyati  // MvyK_30 //<BR>
daśa māsāṃś ca nikhilān  $ dhārayitvā mahādyutim  &<BR>
supuṣpite ca udyāne  % gatvā maitreyamātaraḥ  // MvyK_31 //<BR>
na niṣaṇṇā nipannā vā  $ sthitā sā brahmacāriṇī  &<BR>
drumasya śākhām ālambya  % maitreyaṃ janayiṣyati  // MvyK_32 //<BR>
niṣkramiṣyati pārśvena  $ dakṣiṇāṅge narottamaḥ  &<BR>
abhrakūṭād yathā sūryo  % nirgataś ca prabhāyate  // MvyK_33 //<BR>
kariṣyate samālokaṃ  $ sanarāmaravanditaḥ  &<BR>
alipto garbhapaṅkena  % padmaṃ caiva yathāmbhuvā  \<BR>
traidhātukam idaṃ sarvaṃ  # prabhayā pūrayiṣyati  // MvyK_34 //<BR>
pade pade nidhānaṃ ca  $ padmaṃ padmaṃ bhaviṣyati  &<BR>
diśaś catasro udvīkṣya  % vācaṃ pravyāhariṣyati  \<BR>
iyaṃ me paścimā jātir  # nāsti bhūyaḥ punarbhavaḥ  // MvyK_35 //<BR>
na punar āgamiṣyāmi  $ nirvāsyāmi nirāśravaḥ  &<BR>
śītoṣṇavāridhārābhiḥ  % snāpayiṣyanti punnagāḥ  // MvyK_36 //<BR>
divyāsurāṇi puṣpāṇi  $ patiṣyanti nabhastalāt  &<BR>
śvetaṃ tasya surāś chattraṃ  % dhārayiṣyanti mūrdhani  // MvyK_37 //<BR>
hṛṣṭaś caiva sahasrākṣo  $ devarājaḥ śacīpatiḥ  &<BR>
pragrahīṣyati kumāraṃ  % taṃ dvātriṃśalakṣṇānvitam  \<BR>
śriyā jvalantaṃ maitreyaṃ  # mātur haste pradāsyati  // MvyK_38 //<BR>
manoramāṃ ca śivikāṃ  $ nānāratnavibhuṣitām  &<BR>
ārūḍhāṃ putrasahitāṃ  % vahiṣyanti ca devatāḥ  // MvyK_39 //<BR>
tatas tūryasahasreṣu  $ vādyamāneṣu tatpuram  &<BR>
praviṣṭamātre maitreye  % puṣpavarṣaṃ patiṣyati  // MvyK_40 //<BR>
tasmiṃś ca divase nāryo  $ gurviṇyaḥ prasaviṣyanti  &<BR>
sarvās tā janayiṣyanti  % putrān kṣemeṇa svastinā  // MvyK_41 //<BR>
dṛṣṭvaivaṃ putraṃ subrahmā  $ dvātriṃśadvaralakṣaṇam  &<BR>
pratyavekṣya sumantreṇa  % tataḥ prīto bhaviṣyati  // MvyK_42 //<BR>
gatidvayaṃ kumārasya  $ yathā mantreṣu dṛśyate  &<BR>
narādhipaś cakravartī  % buddho vā dvīpadottamaḥ  // MvyK_43 //<BR>
sa ca yauvanasaṃprāpto  $ maitreyo hy agrapudgalaḥ  &<BR>
cintayiṣyati dharmātmā  % duḥkhitā khalv iyaṃ prajā  // MvyK_44 //<BR>
brahmasvaro mahāvego  $ hemavarṇo mahādyutiḥ  &<BR>
viśālacakṣuḥ pīnāṅgaḥ  % padmapattranibhedekṣaṇaḥ  // MvyK_45 //<BR>
ucchrayeṇa hastāśītiḥ  $ kāyas tasya bhaviṣyati  &<BR>
vistāraṃ viṃśatir hastā  % tato 'rdham mukhamaṇḍalam  // MvyK_46 //<BR>
aśītibhiś caturbhiś ca  $ sahasraiḥ sa puraskṛtaḥ  &<BR>
māṇavānāṃ sa maitreyo  % mantrān adhyāpayiṣyati  // MvyK_47 //<BR>
tataḥ śaṅkho mahārājo  $ yūpam ucchrāpayiṣyati  &<BR>
ṣoḍaśavyāmavistāram  % ūrdhvavyāmasahasrakam  // MvyK_48 //<BR>
sa taṃ yūpaṃ narapatir  $ nānāratnavibhūṣitam  &<BR>
saptaratnasamākīrṇaṃ  % brāhmaṇebhyaḥ pradāsyati  // MvyK_49 //<BR>
tac ca ratnamayaṃ yūpaṃ  $ dattamātraṃ manoramam  &<BR>
brāhmaṇānāṃ sahasrāṇi  % vikariṣyanti tatkṣaṇāt  // MvyK_50 //<BR>
tasya yūpasya maitreyo  $ dṛṣṭvā cainām anityatām  &<BR>
kṛtsnaṃ vicintya saṃsāraṃ  % pravrajyāṃ rocayiṣyati  // MvyK_51 //<BR>
yatv ahaṃ pravrajitveha  $ spṛśeyam amṛtaṃ padam  &<BR>
vimocayeyaṃ janatāṃ  % vyādhimṛtyujarābhayāt  // MvyK_52 //<BR>
aśītibhiś caturbhiś ca  $ sahasraiḥ saṃpuraskṛtaḥ  &<BR>
niḥkramiṣyati maitreyaḥ  % pravrajyārtham agrapudgalaḥ  // MvyK_53 //<BR>
nāgavṛkṣas tadā tasya  $ bodhivṛkṣo bhaviṣyati  &<BR>
pañcāśadyojanās tasya  % ūrdhvaṃ śākhāḥ bhaviṣyanti  \<BR>
ṣaṭkrośaviṭapādyāni  # vidhūtāni samantataḥ  // MvyK_54 //<BR>
tasya mūle niṣaṇṇo 'sau  $ maitreyo dvipadottamaḥ  &<BR>
anuttarāṃ ca saṃbodhiṃ  % prāpsyate nātra saṃśayaḥ  // MvyK_55 //<BR>
aṣṭāṅgopetayā vācā  $ tataḥ sa puruṣottamaḥ  &<BR>
deśayiṣyati saddharmaṃ  % sarvaduḥkhāpahaṃ śivam  // MvyK_56 //<BR>
duḥkhaṃ duḥkhasamutpādaṃ  $ duḥkhasya samatikramam  &<BR>
āryāṣṭāṅgikaṃ mārgaṃ  % kṣemaṃ nirvāṇagāminam  // MvyK_57 //<BR>
prasannāṃ janatāṃ dṛṣṭvā  $ satyāni kathayiṣyati  &<BR>
tathāsya dharmaṃ saṃśrutvā  % pratipadyanti śāsane  // MvyK_58 //<BR>
supuṣpite ca udyāne  $ sannipāto bhaviṣyati  &<BR>
saṃpūrṇaṃ yojanaśataṃ  % parṣat tasya bhaviṣyati  // MvyK_59 //<BR>
tataḥ śrutvā narapatiḥ  $ śaṃkho nāma mahāyaśāḥ  &<BR>
dattvā dānam asaṃkhyeyaṃ  % pravrajyāṃ rocayiṣyati  // MvyK_60 //<BR>
aśītibhiś caturbhiś ca  $ sahasraiḥ sa puraskṛtaḥ  &<BR>
narādhipo 'pi niṣkramya  % pravrajyām upayāsyati  // MvyK_61 //<BR>
tenaiva ca pramāṇena  $ mānavānāṃ puraskṛtaḥ  &<BR>
maitreyasya pitā caiva  % pravrajyām upayāsyati  // MvyK_62 //<BR>
tato gṛhapatis tatra  $ sudhano nāma viśrutaḥ  &<BR>
pravrajiṣyati dharmātmā  % sahasraiḥ parivāritaḥ  // MvyK_63 //<BR>
strīratnam atha śaṃkhasya  $ viśākhā nāma viśrutā  &<BR>
aśītibhiś caturbhiś ca  % sahasraiḥ sā puraskṛtā  \<BR>
nārīṇāṃ saha niṣkramya  # pravrajyām upayāsyati  // MvyK_64 //<BR>
prāṇināṃ tatra samaye  $ sahasrāṇi śatāni ca  &<BR>
pravrajyām upayāsyanti  % maitreyasyānuśāsane  // MvyK_65 //<BR>
tataḥ kāruṇikaḥ śāstā  $ maitreyo dvipadottamaḥ  &<BR>
samitiṃ vyavalokyātha  % idam arthaṃ pravakṣyate  // MvyK_66 //<BR>
sarve te śākyamuninā  $ muniśreṣṭhena tāyinā  &<BR>
arthato lokanāthena  % dṛṣṭāḥ saddharmadhātunā  \<BR>
āropitā mokṣamārge  # nikṣiptā mama śāsane  // MvyK_67 //<BR>
chatradhvajapatākābhir  $ gandhamālyānulepanaiḥ  &<BR>
kṛtvā śākyamuneḥ pūjāṃ hy  % āgatā mama śāsane  // MvyK_68 //<BR>
kuṃkumodakasekena  $ candanenānulepanam  &<BR>
dattvā śākyamuneḥ stūpe hy  % āgatā mama śāsane  // MvyK_69 //<BR>
buddhaṃ dharmaṃ ca saṃghaṃ ca  $ gatvā tu śaraṇaṃ sadā  &<BR>
kṛtvā tu kuśalaṃ karma hy  % āgatā mama śāsane  // MvyK_70 //<BR>
śikṣāpadān samādāya  $ śākyasiṃhasya śāsane  &<BR>
pratipādya yathābhūtaṃ hy  % āgatā mama śāsane  // MvyK_71 //<BR>
dattvā saṃghe ca dānāni  $ cīvaraṃ pānabhojanam  &<BR>
vicitraṃ glānabhaiṣajyaṃ hy  % āgatā mama śāsane  // MvyK_72 //<BR>
caturdaśīṃ pañcadaśīṃ  $ pakṣasyehāṣṭamīṃ tathā  &<BR>
prātihārakapakṣaṃ ca  % aṣṭāṅgaṃ susamāhitaḥ  \<BR>
upavāsam upoṣyeha hy  # āgatā mama śāsane  // MvyK_73 //<BR>
prātihāryatrayeṇāsau  $ śrāvakān vinayiṣyati  &<BR>
sarve te sāsravān dharmān  % kṣayayiṣyanti suratāḥ  // MvyK_74 //<BR>
prathamaḥ sannipāto 'sya  $ śrāvakāṇāṃ bhaviṣyati  &<BR>
pūrṇāḥ ṣaṇnavati koṭyaḥ  % śrāvakāṇāṃ bhaviṣyati  // MvyK_75 //<BR>
dvitīyaḥ sannipāto 'sya  $ śrāvakāṇāṃ bhaviṣyati  &<BR>
pūrṇāś caturnavati koṭyaḥ  % kleśamuktā kṣaṇāṭ  // MvyK_76 //<BR>
tṛtīyaḥ sannipāto 'sya  $ śrāvakāṇāṃ bhaviṣyati  &<BR>
pūrṇā dvānavati koṭyo  % muktānāṃ śāntacetasām  // MvyK_77 //<BR>
dharmacakraṃ pravartyātha  $ vinīya suramānuṣān  &<BR>
sārdhaṃ śrāvakasaṃghena  % pure piṇḍaṃ cariṣyati  // MvyK_78 //<BR>
tataḥ praveśatas tasya  $ ramyāṃ ketumatīpurīm  &<BR>
māndāravāṇi puṣpāni  % patiṣyanti purottame  \<BR>
devatāḥ prakramiṣyanti  # tasmin pure gate munau  // MvyK_79 //<BR>
catvāraś ca mahārājānaḥ  $ śakraś ca tridaśādhipaḥ  &<BR>
brahma devagaṇaiḥ sārdhaṃ  % pūjāṃ tasya vidhāsyati  // MvyK_80 //<BR>
utpalaṃ kumudaṃ padmaṃ  $ puṇḍarīkaṃ sugandhikam  &<BR>
aguruṃ candanaṃ caiva  % divyamālyaṃ tathaiva ca  // MvyK_81 //<BR>
cailakṣepaṃ vidhāsyanti  $ devaputrā maharddhikāḥ  &<BR>
taṃ lokanātham udvīkṣya  % praviśantaṃ purottamam  // MvyK_82 //<BR>
pathi tatra sthitā bhūmir  $ mṛdus tūlapicūpamā  &<BR>
vicitraṃ ca tato mālyaṃ  % vikariṣyanti te pathi  // MvyK_83 //<BR>
chattradhvajapatākābhir  $ gandhamālyānulepanaiḥ  &<BR>
śubhaiś ca tūryanirghoṣaiḥ  % prasannamanaso narāḥ  \<BR>
śāstuḥ pūjāṃ kariṣyanti  # devaputrā maharddhikāḥ  // MvyK_84 //<BR>
sa ca śakraḥ sahasrākṣo  $ devarājo mahādyutiḥ  &<BR>
prahṛṣṭaḥ prāñjaliṃ kṛtvā  % stoṣyate lokanāyakam  // MvyK_85 //<BR>
namas te puruṣasiṃha  $ namas te puruṣottama  &<BR>
anukampasva janatāṃ  % bhagavann agrapudgala  // MvyK_86 //<BR>
maharddhiko devaputras  $ tasya māro bhaviṣyati  &<BR>
sa caiva prāñjaliṃ bhūtvā  % stoṣyate lokanāyakam  // MvyK_87 //<BR>
śuddhāvāsasahasraiś ca  $ bahubhiḥ parivāritaḥ  &<BR>
pravekṣate ketumatīṃ  % maitreyo lokanandanaḥ  // MvyK_88 //<BR>
brāhmaṇaparivāreṇa  $ brahmā caiva puraskṛtaḥ  &<BR>
kathayiṣyati saddharmaṃ  % brahmaghoṣam udīrayan  // MvyK_89 //<BR>
ākīrṇā pṛthivī sarvā  $ arhadbhiś ca bhaviṣyati  &<BR>
kṣīṇāsravair vāntadoṣaiḥ  % prahīṇabhavabandhanaiḥ  // MvyK_90 //<BR>
hṛṣṭā devamanuṣyāś ca  $ gandharvā yakṣarākṣasāḥ  &<BR>
śāstuḥ pūjāṃ kariṣyanti  % nāgāś cāpi maharddhikāḥ  // MvyK_91 //<BR>
te vai nūnaṃ bhaviṣyanti  $ akhilāś chinnasaṃśayāḥ  &<BR>
chinnasrotā anādātā  % uttīrnā bhavasāgarāt  \<BR>
brahmacaryaṃ cariṣyanti  # maitreyasyānuśasane  // MvyK_92 //<BR>
te vai nūnaṃ bhaviṣyanti  $ amamā aparigrahāḥ  &<BR>
ajātarūparajatā  % aniketā asaṃbhavāḥ  \<BR>
brahmacaryaṃ cariṣyanti  # maitreyasyānuśasane  // MvyK_93 //<BR>
te vai nūnaṃ bhaviṣyanti  $ chinnajālam aśaktikāḥ  &<BR>
dhyānāny upasaṃpādya  % prītisaukhyasamanvitāḥ  \<BR>
brahmacaryaṃ cariṣyanti  # maitreyasyānuśasane  // MvyK_94 //<BR>
ṣaṣṭivarṣasahasrāṇi  $ maitreyo dvipadottamaḥ  &<BR>
deśayiṣyati saddharmaṃ  % sarvabhūtānukampakaḥ  // MvyK_95 //<BR>
śatalakṣasahasrāṇi  $ prāṇinaṃ sa vināyakaḥ  &<BR>
vinayitvā ca saddharme  % tato nirvāṇam eṣyati  // MvyK_96 //<BR>
parinirvṛtasya tasyaiva  $ maitreyasya mahāmuneḥ  &<BR>
daśavarṣasahasrāṇi  % saddharmaḥ sthāsyate tadā  // MvyK_97 //<BR>
prasādayiṣyatha cittāni  $ tasmiṃ śākyamunau jine  &<BR>
tato drakṣyatha maitreyaṃ  % saṃbuddhaṃ dvipadottamam  // MvyK_98 //<BR>
idam āścaryakaṃ śrutvā  $ imām ṛddhim anuttamām  &<BR>
ko vidvān na prasīdeta  % api kṛṣṇābhijātikaḥ  // MvyK_99 //<BR>
tasmād ihātmakāmena  $ māhātmyam abhikāṃkṣatā  &<BR>
saddharmo gurukartavyaḥ  % smaratāṃ buddhaśāsanam  // MvyK_100 //<BR>
<BR>
iti maitreyavyākaraṇaṃ nāma mahāyānasūtraṃ samāptam |<BR>
ye dharmā hetuprabhavā hetu teṣāṃ tathāgato hy avadat |<BR>
teṣāṃ ca yo nirodha evaṃvādī mahāśramaṇaḥ ||<BR>
śubham astu ||<BR>
abdeglāvagnidvirade śita māghe guhānane |<BR>
pūṣāyāṃ pūṣṇadivase sarvvānanda samāpta kṛt ||<BR>
<BR>
<BR>
<BR>
<BR>
</body></html>
