<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
    <title>Pratityasamutpadavibhangasutra, transliteration</title>
    <style>
      body     { background-color: #FFFFFF; font-family: Arial Unicode Ms, Arial Unicode Ms Standard }
      .large { font-size: 18px; }
      .red { color: #FF0000; }
      .blue { color: #0000FF; }
      td { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK',
'Code2000', 'Courier New', 'Doulos SIL', 'Fixedsys Excelsio', 'Free Monospaced',
'Free Serif', 'Everson Mono Unicode', 'Arial', 'CN-Arial', 'CN-Times'; }
      hr { width: 50%; height: 1px; margin-left: 0; margin-right: auto; }
    </style>
  </head>
  <body>
<br><br>Pratityasamutpadavibhangasutra<br>
<br>
<br>
Based on Jin-il Chung: "Pratītyasamutpādavibhaṅga-sūtra from Nālandā: A New Edition of the Brick Inscription B".<br>
In: International Journal of Buddhist Thought & Culture 27.1 (2017), pp. 107-136.<br>
<br>
<br>
Input by Jin-il Chung<br>
[GRETIL-Version: 2018-05-31]<br>
<br>
<br>
MARKUP<br>
<i>restored passage</i><br>
<span class="blue">comments</span><br>
* virāma<br>
<br>
<br>
TRANSLITERATION<br>
<br>
<br>
<br>
<br>
<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!   <br>
COPYRIGHT AND TERMS OF USAGE AS FOR SOURCE FILE. <br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration <br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<br>
<br>
<br>
<br>
<br>
<br>
Pratītyasamutpādavibhaṅgasūtra<br>
<br>
<br>
0a evaṃ mayā śrutam ekasmin samaye bhagavāñ cchrāvastyāṃ viharati sma | j<i>e</i>tavane anāthapiṇḍadasyārāme mahatā bhikṣusaṃghena sārdham ardhatrayodaśabhir bhikṣuśataiḥ<br>
<span class="blue">MS arddhatrayodaśabhir</span><br>
<br>
0b tatra bhagavān* bhikṣūn āmaṃtray<i>a</i>te sma |<br>
<span class="blue">MS bhikṣūṇ.</span><br>
<br>
1a pratītyasamutpādasya vo bhikṣavaḥ ādiñ ca deśayiṣyāmi vibhaṅgaṃ ca<br>
<br>
1b tac chṛ<i>ṇu</i>ta sādhu ca suṣṭhu ca manasikuruta bhāṣiṣye |<br>
<br>
2a pratītyasamutpādasyādiḥ katamaḥ<br>
<br>
2b yad utāsmin satīdaṃ bhavaty asyotpādād idam utpadyate | yad utāvidyāpratyayāḥ saṃskārāḥ saṃskārapratyayaṃ vijñānaṃ vijñānapratyayaṃ nāmarūpaṃ nāmarūpapratyayaṃ ṣaḍāyatanaṃ | ṣaḍāyatanapratyayaḥ sparśaḥ sparśapratyayā vedanā vedanāpratyayā tṛṣṇā tṛṣṇāpratyayam upādānaṃ upādānapratyayo bhavaḥ bhavapratyayā jātiḥ jātipratyayā jarāmaraṇaśokaparidevaduḥkhadaurmanasyopāyāsāḥ saṃbhavaṃty evam asya kevalasya mahato duḥkhaskandhasya samudayo bhavati |<br>
<span class="blue">MS saṃmbhavaṃty</span><br>
<br>
2c ayam ucyate pratītyasamutpādasyādiḥ<br>
<br>
3 vibhaṅgaḥ katamaḥ<br>
<br>
4a avidyāpratyayāḥ saṃskārā ity avidyā katamā |<br>
<br>
4bα ya<i>t ta</i>t pūrvānte ajñānaṃ aparānte ajñānaṃ pūrvāntāparāṃte ajñānaṃ<br>
<span class="blue">MS pūrvvānte; pūrvvāntāparāṃte</span><br>
<br>
4bβ adhyātmam ajñānaṃ | bahirdhā ajñānaṃ | adhyātmabahirdhā ajñānaṃ<br>
<span class="blue">MS bahirddhā; addhyātmabahirddhā</span><br>
<br>
4bγ karmaṇy ajñānaṃ | vipāke ajñānaṃ karmavipāke ajñānaṃ |<br>
<br>
4bδ buddhe ajñānaṃ | dharme ajñānaṃ saṅghe ajñānaṃ<br>
<br>
4bε duḥkhe ajñānaṃ samudaye ajñānaṃ | nirodhe ajñānaṃ | mārge ajñānaṃ |<br>
<br>
4bζ hetāv ajñānaṃ | hetusamutpanneṣu dharmeṣv ajñānaṃ |<br>
<br>
4bη kuśalākuśaleṣu sāvadyānavadyeṣu | sevitavyāsevit<i>a</i>vyeṣu | hīnapraṇītakṛṣṇaśuklasapratibhāgapratītyasamutpanneṣu dharmeṣv ajñānaṃ | ṣaṭsu vā punaḥ sparśāyataneṣu yathābhūtasaṃprativedhe iti |<br>
<br>
4bθ yat tatra tatra yathābhūtasyājñānam adarśanam anabhisamayaḥ tamaḥ saṃmohaḥ avidyāndhakāram<br>
<br>
4c iyam ucyate avidyā |<br>
<br>
5a avidyāpratyayāḥ saṃskārā iti saṃskārāḥ katame<br>
<br>
5b trayaḥ saṃskārāḥ kāyasaṃskārāḥ vāksaṃskārāḥ manaḥsaṃskārā iti |<br>
<br>
6a saṃskārapratyayaṃ vijñānam iti | vijñānaṃ katamat*<br>
<br>
6b ṣaḍ vijñānakāyāḥ c<i>ak</i>ṣur<i>v</i>ijñānaṃ śrotraghrāṇajihvākāyamanovijñānaṃ<br>
<br>
7aα vijñānapratyayaṃ nāmarūpam iti | nāma katamat*<br>
<br>
7aβ catvāraḥ arūpiṇaḥ skandhāḥ katame catvāraḥ vedanāskandhaḥ saṃjñāskandhaḥ saṃskāraskandhaḥ vijñānaskandhaḥ<br>
<br>
7bα rūpaṃ katamat*<br>
<br>
7bβ yat kiñ cid rūpaṃ sarvvaṃ tac catvāri mahābhūtāni | catvāri ca mahābhūtāny upādāya<br>
<span class="blue">MS sarvvaṃ</span><br>
<br>
7c itīdaṃ ca rūpaṃ pūrvakaṃ ca nāma tad aikadhyam abhi<i>saṃ</i>kṣipya nāmarūpam ity ucyate<br>
<span class="blue">MS pūrvvakaṃ</span><br>
<br>
8a nāmarūpapratyayaṃ ṣaḍāyatanam iti | ṣaḍāyatanaṃ katamat*<br>
<br>
8b ṣaḍ ādhyātmikāny āyatanāni | cakṣur ādhyātmikam āyatanaṃ | śrotraṃ ghrāṇaṃ jihvā kāyo mana adhyātmikam āyatanaṃ |<br>
<br>
9a ṣaḍāyatanapratyayaḥ sparśa iti sparśaḥ katamaḥ<br>
<br>
9b ṣaṭ sparśakāyāḥ cakṣuḥsaṃsparśaḥ śrotraghrāṇajihvākāyamanaḥsaṃsparśaḥ<br>
<span class="blue">MS śrottra°</span><br>
<br>
10a sparśapratyayā vedaneti | vedanā katamā |<br>
<br>
10b tisro vedanāḥ sukhā duḥkhā aduḥkhāsukhā ca ||<br>
<br>
11a vedanāpratyayā tṛṣṇeti | tṛṣṇā katamā |<br>
<br>
11b tisra<i>ḥ</i> tṛṣṇāḥ kāmatṛṣṇā | rūpatṛṣṇā | ārūpyatṛṣṇā cā |<br>
<br>
12a tṛṣṇāpratyayam upādānam iti | upādānaṃ katamat*<br>
<br>
12b catvāry upādānāni | kāmopādānaṃ | dṛṣṭyupādānaṃ | śīlavratopādānaṃ ātmavādopādānaṃ |<br>
<br>
13a upādānapratyayo bhava iti bhavaḥ katamaḥ<br>
<br>
13b trayo bhavāḥ kāmabhavaḥ rūpabhavaḥ ārūpyabhavaḥ<br>
<br>
14a bhava<i>p</i>ratyayā jātir iti | jātiḥ katamā |<br>
<br>
14b yā teṣāṃ teṣāṃ satvānāṃ tasmiṃs tasmin satvanikāye jātiḥ saṃjātir avakrāṃtir abhinirvṛttiḥ prādurbhāvaḥ skandhapratilambho dhātupratilambhaḥ āy<i>a</i>tanapratilambhaḥ skandhānām abhinirvṛttiḥ jīvitendriyasya prādurbhāvaḥ<br>
<span class="blue">MS tasmiṃs tasmiṃn</span><br>
<br>
15a jātipratyayaṃ jarāmaraṇaṃ iti jarā katamā |<br>
<br>
15b yat tat khālityaṃ pālityaṃ valīpracuratā jīrṇatā | bhugnatā kubjagopānasīvaṅkatā | tilakālakācitagātratā | khurukhurupraśv<i>ā</i>s<i>a</i>kāyatā purataḥprāgbhārakāyatā | daṇḍaviṣkaṃbhaṇatā | dhandhatvaṃ mandatvaṃ hāniḥ parihāṇi<i>ḥ</i> indriyāṇāṃ paripākaḥ paribhedaḥ saṃskārāṇāṃ purāṇībhāvaḥ jarjarībhāvaḥ<br>
<br>
15c iyam ucyate jarā ||<br>
<br>
16a maraṇaṃ katamat*<br>
<br>
16b yā teṣāṃ teṣāṃ satvānāṃ tasmāt tasmāt satvanikāyāt* cyutiś cyavanatā bhedo 'ntarahāṇiḥ āyuṣo hāniḥ ūṣmaṇo hāniḥ jīvitendriyasya nirodhaḥ skandhānāṃ nikṣepo maraṇaṃ kālakriyā<br>
<br>
16c idam ucyate maraṇam<br>
<br>
16d iti idaṃ ca maraṇaṃ pūrvikā ca jarā tad ubhayam aikadhyam abhisaṃkṣipya jarāmaraṇam ity ucyate |<br>
<span class="blue">MS pūrvvikā</span><br>
<br>
17 ayam ucyate pratītyasamutpādasya vibhaṅgaḥ<br>
<br>
18 pratītyasamutpādasya <i>vo bhikṣavaḥ</i> ādiñ ca deśayiṣyāmi vibhaṅgañ ca iti me yad uktam idaṃ me tat praty uktaṃ<br>
<br>
19 idam avocad bhagavān āttamanasas te bhikṣavo bhagavato bhāṣitam abhyananda<i>nn i</i>ti ||<br>
</body></html>
