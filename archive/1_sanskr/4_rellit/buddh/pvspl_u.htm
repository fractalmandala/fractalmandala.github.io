<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title> Pancavimsatisahasrika Prajnaparamita </title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

<BR>
<BR>
Pancavimsatisahasrika Prajnaparamita = PvSPL<BR>
Based on the edition by Oskar von Hinüber:<BR>
"Sieben Goldblätter einer Pañcaviṃśatisāhasrikā Prajñāpāramitā aus Anurādhapura",<BR>
Nachrichten der Akademie der Wissenschaften in Göttingen, Phil.-Hist.Kl. 1983, pp. 189-207.<BR>
<BR>
<BR>
Input by Klaus Wille (Göttingen, Germany)<BR>
<BR>
<BR>
BOLD for pagination<BR>
ITALICS for restored passages<BR>
<BR>
<BR>
NOTE:<BR>
Gemination of consonants has been simplified!<BR>
<BR>
<BR>


<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>


<BR>
<BR>
Pañcaviṃśatisāhasrikā Prajñāpāramitā<BR>
<BR>
<BR>
(<b>PvSPL 1a</b>)<BR>
namas sarvajñāya // evaṃ mayā śrutam ekasmin samaye bhagavān rājagṛhe viharati sma gṛdhrakūṭe parvate mahatā bhikṣusaṃghena sārdhaṃ pañcamātrair bhikṣusahasrais sarvair arhadbhiḥ kṣīṇāsravair niṣkleśair vaśībhūtaiḥ suvimuktacittaiḥ suvimuktaprajñair ājāneyair mahānāgaiḥ kṛtakṛtyaiḥ kṛtakaraṇīyair apahṛtabhārair anuprāptasvakārthaiḥ parikṣīṇa<i>bha</i>vasaṃyojanais samyagājñāsuvimuktacittais sarvacetovaśiparamapāramiprāptaiḥ pañcamātrair bhikṣuṇīśatair upāsakair upāsikābhiś ca sārdhaṃ sarvair dṛṣṭadharmair anekaiś ca bodhisatvakoṭīnayutaśatasahasraiḥ sārdhaṃ sarvair dhāraṇīpratilabdhaiḥ śūnyatāvi<i>hā</i>ribhir animittagocaraiḥ praṇidhānākalpitaiḥ kṣāntisamatāpratilabdhair asaṅgadhāraṇīpratilabdhair acyutābhijñair ādeyavacanair akuhakair alapakair apagatajñātṛlābhacittaiḥ nirāmiṣadharmadeśakair gambhīradharmakṣāntipāraṅ<i>ga</i>tair vaiśāradyaprāptair mārakarmasamatikrāntaiḥ karmāvaraṇapratiprasrabdhair dharmapravicayavibhaktinirdeśakuśalair asaṃkhyeyakalpapraṇidhānasusamārabdhaiḥ smitamukhaiḥ pūrvālāpibhiḥ apagatabhrūkuṭīmukhair gāthābhigītālapanakuśalair apagatalīnacittair anācchedyapratibhānair anantaparṣadabhibhaṃvanavaiśāradyasamanvāgatair anantakalpakoṭīniḥsaraṇakuśalair māyāmarīcidakacandrasvapnapratiśrutkāpratibhāsapratibimbanirmāṇopamadharmādhimuktais satvagaticaritasūkṣmanānādhimuktyavatārakuśalair apratihatacittair adhimātrakṣāntisamanvāgatair yathātmyāvataraṇakuśalais sarvabuddhakṣetrānantavyūhapraṇidhānaprasthānaparigṛhītair asaṃkhyeyalokadhātubuddhānusmṛtisamādhisatatasamitamabhimukhībhūtair aparimitabuddhādhyeṣaṇakuśalair nānādṛṣṭyanuśayaparyavasthānakleśapraśamanakuśalais samādhivikrīḍitaśatasahasranirhārakuśalaiḥ // tadyathā badhrapālena ca bodhisatvena mahāsatvena ratnākareṇa ca susārthavāhena ca naradattena ca varuṇadattena ca guhaguptena ca indradattena ca uttaramatinā ca viśeṣamatinā ca vardhamānamatinā ca amoghadarśinā ca susaṃprasthitena ca suvikrāntavikrāmiṇa ca nityodyuktena ca nityaprayuktena ca anikṣiptadhureṇa ca sūryagarbheṇa ca anupamamatinā ca avalokiteśvareṇa ca mahāsthāmaprāptena ca mañjuśriyā ca vajramatinā ca ratnamudrāhastena ca nityotkṣiptahastena ca maitreyeṇa ca bodhisatvena mahāsatvena // evaṃpramukhair anekair bodhisatvakoṭīnayutaśatasahasraiḥ // atha khalu bhagavān svayam eva siṃhāsanaṃ prajñapya nyaṣīdat paryaṅkam ābhujya ṛjukāyaṃ praṇidhānyā (<b>PvSPL kā_a</b>) abhūvan* sarva<i>kṣaṇāś cā</i>stamitā abhūvan* ye ca satvās tābhyo nirayatiryagyoniyamalokagatibhyaś cyutās <i>t</i>e sarve <i>deva</i>manuṣyeṣūpapadyante sma te devamanuṣyeṣūpapannā bhagavata evānubhāvena pūrvajanmāny anusmaranti sma anusmṛtya tenaiva prītiprāmodyena svakasvakeṣu buddhakṣetreṣu ye buddhā bhagavantas teṣām antikam upasaṃkrāntā upasaṃkramya teṣāṃ buddhānāṃ bhagavatāṃ p<i>ādavandanāṅ</i> kṛtvā sarve prāñjalayo bhūtvā tān buddhān bhagavato namasyanti sma // atha khalu tenaiva kṣaṇalavamuhūrtena ye 'smiṃs trisāhasramahāsā<i>hasre</i> lokadhātau andhās satvās te cakṣuṣā rūpāṇi paśyanti sma <i>va</i>dhirāḥ śrotreṇa śabdāñ cchṛṇvanti sma unmattāḥ smṛtiṃ pratilabhante sma vikṣiptacittā ekāgracittā bhavanti sma nagnāś cīvaraprāvṛtā bhavanti sma jighatsitāḥ pūrṇagātrā bhavanti sma tṛṣitāḥ vigatapipāsā bhavanti sma rogaspṛṣṭāḥ vigatarogā bha<i>vant</i>i sma hīnendriyāḥ paripūrṇendriyā bhavanti sma aviratākuśalakāyavāṅmanaskarmāntājīvāḥ satvā viratākuśalakāyāvāṅmanaskarmāntājīvā bhavanti sma sarvasatvāś ca mātāpitṛsamacittā bhavanti sma bhrātṛbhagi<i>nī</i> samacitt<i>ā</i> mitrāmātyajñātisālohitasamacittā daśak<i>u</i>śalakarmapathasevinaś ca bhavanti sma brahmacāriṇaḥ śucayo nirāmagandhāḥ sarvasukhasamarpitā īdṛśasukhaṃ pratilabhante sma tadyathāpi nāma tṛtīyadhyānasamāpannasya tasminn eva ca samaye evaṃrūpayā prajñāya samanvāgatā bhavanti sma yad anyabuddhakṣetrasthā buddhā bhagavanta evam udānam udānayanti sma sādhu damaḥ sādhu śamaḥ sādhu saṃyamaḥ sādhu cīrṇo brahmacaryavāsaḥ sādhu praṇibhūteṣv avihiṃseti // atha khalu bhagavāṃs tasminn eva sihāsane niṣaṇṇaḥ iman trisāhasramahāsāhasraṃ lokadhātum abhibhūya tiṣṭhati bhāsate tapati virocate sma ābhayā varṇena śriyā tejasā ca pūrvasyān diśi dakṣiṇasyāṃ paścimāyām uttarasyām adha-ūrdhvavidikṣu gaṅgānadīvālikopamāl lokadhātūn abhibhūya tathāgatas tiṣṭhati bhāsate tapati virocate sma ābhayā varṇena śriyā tejasā ca // tadyathāpi nāma sumeruḥ parvatarājaḥ sarvvaparvatān abhibhūya tiṣṭhati bhāsate tapati virocate ābhayā varṇena śriyā tejasā ca evam eva bhagavān sarvalokadhātūn abhibhūya tiṣṭhati bhāsate tapati virocate sma ābhayā varṇena śriyā tejasā ca // atha khalu bhagavān punar eva yādṛk trisāhsaramahāsāhsre lokadhātau satvānām ātmabhāvas tatsamānam ātmabhāvaṃ prākṛtam upadarśayāmāsa // atha khalu yāvanto smiṃs trisāhasramahāsāhasre
lokadhātau śuddhāvāsikāyikā (<b>PvSPL kā_b</b>) devā brahmakāyikāś ca paranirmitavaśavartinaś ca nirmāṇaratayaś ca tuṣitāś ca yāmāś ca trāyastriṃśāś ca cāturmahārājakāyikāś ca devās te tan tathāgatasyāsecanakam ātmabhā<i>vaṃ dṛṣṭv</i>ā divyāni puṣpāṇi gṛhītvā divyagandhamālyavilepanacūrṇacīvaracchatraddhvajapatākāś ca gṛhītvā divyāni cotpalakumudasaugandhikapundarīkapadmāni gṛhītvā divyāni ca kesaratamālapatrāṇi gṛhītvā yena sa tathāgatasyāsecanaka ātmabhāvas tenopasaṃkrāntā ye ceha trisāhasramahāsāhasre lokadhātau manuṣyās te pi tan tathāgatasyāsecanakam ātmabhāvan dṛṣṭvā sthalajajalajāni puṣpāṇi gṛhītvā yena sa tathāgatasyāsecanaka ātmabhāvas tenopasaṃkrāntāḥ // atha khalu te devās te ca manuṣyās tābhir divyābhiḥ puṣpadhūpagandhamālyavilepanacūrṇacīvaracchatraddhvajapatākābhis te sthalajajalajaiḥ puṣpais tan tathāgatakāyam avakiranti smābhyavakiranti sma abhiprakiranti sma // atha khalu yais taiḥ puṣpadhūpagandhamālyavilepanacūrṇacīvaracchatraddhvajapatākāvarṣaiḥ sthajajalajaiś ca puṣpair bhagavān avakīrṇas tāni sarvāny uparyantarīkṣe bhagavato 'dhiṣṭhānena trisāhasramahāsāhasralokadhātupramāṇa ekaḥ kūṭāgāraḥ saṃsthito bhūt* tataś ca kūṭāgārād divyāni puṣpapaṭṭadāmāni lambante sma pralambante sma abhipralambante sma taiś ca puṣpadāmabhiḥ paṭṭadāmabhiś cāyan tr<i>i</i>sāhasramah<i>ās</i>āhasro lokadhātur atīva śobhate sma tena ca suvarṇavarṇena bhagavataḥ prabhāvabhāsena daśasu dikṣu pravisṛtena ekaikasyān diśi gaṅgānadīvālikopamā lokadhātavaḥ sphuṭā avabhāsitāś cābhūvan* asmi<i>ṃ</i>ś ca trisāhasramahāsāhasre lokadhātau sarvacāturdvīpikeṣu lokadhātuṣu devamanuṣyānām* ekaikasyaitad abhūt* mama puratas tathāgato niṣiṇṇo dharman deśayati mama puratas tathāgato niṣiṇṇo dharman deśayatīti // atha khalu bhagavāṃs tasminn eva siṃhāsane niṣaṇṇaḥ punar api smitam akarot* yena smitāvabhāsenāyan trisāhasramahāsāhasro lokadhātuḥ sphuṭo bhūt* yāvad daśasu dikṣu gaṅgānadīvālikopamā lokadhātavaḥ sphuṭā abhūvan* ye ceha trisāhasramahāsāhasre lokadhātau satvāḥ te pūrvasyān diśi gaṅgānadīvālikopameṣu lokadhātuṣu buddhān bhagavataḥ paśyanti sma saśrāvakasaṃghāṃs tatra ca pūrvasyān diśi<BR>
<BR>
(<b>PvSPL ki_a</b>) gaṅgānadīvālikopameṣu lokadhātuṣu ye satvās te pīmāṃ sahāṃ lokadhātuṃ paśyanti sma śākyamuniñ ca tathāgataṃ sārdhaṃ bhikṣusaṃghena evan dakṣiṇasyān diśi paścimāyām uttarasyāṃ vidikṣv adha-ūrdh<i>v</i>an<i>d</i>igbhāge gaṅgānadīvālikopameṣu lokadhātuṣu buddhān bhagavantaḥ paśyanti sma saśrāvakasaṃghā<i>ṃ</i>s teṣu ca lokadhātuṣu ye satvās te pīmāṃ sahāṃ lokadhātuṃ paśyanti sma śākyamuniñ ca tathāgataṃ sārdhaṃ bhikṣusaṃghena // atha khalu pūrvasyān diśi gaṅgānadīvālikopamāl lokadhātūn atik<i>r</i>amya tebhyo yā sarvapaścimā lokadhātū ratnāvatī nāma tatra ratnākaro nāma tathāgato 'rhan samyaksambuddhas tiṣṭhati dhriyate yāpayati sa imām eva prajñāpāramitāṃ bodhisatvānān deśayati atha tatra lokadhātau samantaraśmir nāma bodhisatvo mahāsatvas taṃ mahāntam avabhāsan dṛṣṭvā tañ ca mahāntaṃ pṛthivīcālan tañ ca bhagavato secanakam atmabhāvan dṛṣṭvā yena sa bhagavān ratnākaras tathāgato 'rhan samyaksambuddhas tenopasaṃkrānta upasaṃkramya tasya bhagavataḥ pādāv abhivandya taṃ bhagavantaṃ ratnākaran tathāgatam etad avocat* ko <i>bhagava</i>n hetuḥ kaḥ pratyayo 'sya mahato 'vabhāsasya loke prādurbhāvāyāsya ca mahataḥ pṛthivīcālasyāsya cāsecanakasya tathāgatasyā<i>tmabh</i>āvasya sandarśanāya // evam ukte sa bhagavān ratnākaras tathāgataḥ samantaraśmiṃ bodhisatvam etad avocat* asti kulaputretaḥ paścime digbhāge gaṅgānadīvālikopamāl lokadhātūn atikramya sahā nāma lokadhātus tatra śākyamuni<i>r nāma ta</i>thāgato rhan samyaksambuddhas tiṣṭhati dhriyate yāpayate sa bodhisatvānāṃ prajñāpāramitā saṃprakāśayati tasyām īdṛśo 'nubhāvaḥ // atha khalu samantaraśmir bodhisatvo ratnākaran tathāgatam etad avocat* gamiṣyāmy ahaṃ bhagavaṃs tāṃ sahāṃ lokadhātun taṃ bhagavantaṃ śākyamunin tathāgatam arhantaṃ samyaksambuddhan da<i>r</i>śanāya vandanāya paryupāsanāya tāṃś ca bodhisatvān mahāsatvāṇ bhūyastvena kumārabhūtān dhāraṇīpratilabdhān samādhini<i>rhā</i>rakuśalān sarvasamādhivaśipāraṅgatān darśanāya sa bhagavān āha gaccha tvaṃ kulaputra yasedānīṅ kālaṃ manyase // atha khalu ratnākaras tathāgato nānāratnamayāni suvarṇanirbhāsāni sahasrapatrāṇi padmāni samantaraśmaye bodhisatvāya prādād evañ cāvā<i>dīd e</i>tais tv<i>aṃ</i> kulaputra padmais saparivāras taṃ śākyamunin tathāgatam abhyava<i>kireḥ</i> evañ ca vadeḥ ratnākaro bhagavān* bhagavantam alpābādhatāṃ paripṛcchaty alpātaṃkatāṃ laghusamutthāna<i>tāṃ</i> (<b>PvSPL ki_b</b>) yātrāṃ bala<i>ṃ</i> sukhasparśavihāra<i>tāṃ paripṛ</i>cchatīmāni ca tena bhagavatā ratnākareṇa tathāgatenārhatā samyaksambuddhena nānāratnāmayāni suvarṇāvabhāsāni sahasrapatrāṇi padmāni prahitāni bhagavata iti saṃprajānaṅkārī ca tvaṃ kulaputra tatra buddhakṣetre bhaves taṅ kasya hetor durāsadā hi te kulaputra bodhisatvā ye tatra sahāyāṃ lokadhātāv upapannāḥ // atha khalu samantaraśmir bodhisatvas tasya ratnākarasya tathāgatasya sakāśāt tāni nānāratnamayāni padmāni gṛhītvā suvarṇāvabhāsāni sahasrapatrāṇy anekair bodhisatvakoṭīnayutaśatasahasrair gṛhasthaiḥ pravrajitair dārakair dārikābhiś ca parivṛtaḥ puraskṛtaḥ pūrvasyān diśi teṣu gaṅgānadīvālikopameṣu buddhān bhagavatas satkurvan gurukurvan mānayan pūjayan puṣpadhūpagandhamālyavilepanacūrṇacīvaracchatradhvajapatākāvaijayantībhir yeneyaṃ sahā lokadhātus tena saṃprāptaḥ yena ca śākyamunis tathāgato 'rhan samyaksambuddhas tenopasaṃkrāmat upasaṃkramya bhagavataḥ pādau śirasābhivandyaikānte 'sthād ekānte sthitaś ca samantaraśmir bodhisatvo bhagavantaṃ śākyamunin tathāgatam etad avocat* ratnākaro bhagavān bhagavantam alpābādhatāṃ paripṛcchaty alpātaṃkatāṃ laghūtthānatāṃ yātrāṃ balaṃ sukhasparśavihāratāñ ca paripṛcchatīmāni ca tena bhagavatā ratnākareṇa tathāgatena nānāratnamayāni suvarṇanirbhāsāni sahasrapatrāṇi padmāni prahitāni bhagavataḥ // atha khalu bhagavāñ cchākyamunis tathāgatas tāni padmāni gṛhītvā yena te pūrvasyān diśi gaṅgānadīvālikopamā lokadhātavas tena prākṣipat taiś ca padmais te lokadhātavaḥ sphuṭā abhūvan* teṣu ca padmeṣu buddhavigrahā niṣaṇṇakās teṣu buddhakṣetreṣu dharman deśayanti sma yad utemam eva prajñāpāramitāpratisaṃyuktaṃ yaiś ca satvais sa dharmaś śrutas te sarve niyatā abhūvann anuttarāyāṃ samyaksambodhau // atha khalu ye te bodhisatvā mahāsatvā gṛhasthāḥ pravrajitāś ca dārakā dārikāś ca tato ratnāvatyā lokadhātos samantaraśminā bodhisatvena mahāsatvena sārdham āyātās te svakasvakaiḥ kuśalamūlair bhagavantaṃ śākyamuniṃ satkṛtya gurukṛtya saṃmānya saṃpūjya pādau śirasābhivandyaikānte nyasīdan* ekāntaniṣannāś ca te gṛhasthās te ca pravrajitās te ca dārakās tāś ca dārikā bhagavantaṃ śākyamunin tathāgatam etad avocan* ratnākaro bhagavāṃs tathāgataḥ bhagavato 'lpabādhātāṃ paripṛcchaty alpātaṃkatāṃ laghusamutthānatāṃ yātrāṃ balaṃ sukhasparśavihāratāñ ca paripṛcchati imāni ca tena bhagavatā ratnākareṇa tathāgatena padmāni preṣitāni bhagavataḥ atha khalu bhagavāñ cchākyamunis tathāgatas tāni padmā (<b>PvSPL kham_a</b>) manasikārād evaṃ hi śāriputra bodhisatvo mahāsatvaḥ prajñāpāramitāyāñ caran pūrvanivāsānusmṛtyabhijñājñānasākṣātkriyā dānam abhinirharati sa divyena cakṣuṣā viśuddhenātikrāntamānuṣya<i>ke</i>ṇa satvān paśyati cyavamānān upapadyamānān suvarṇān durvarṇān hīnān praṇītān sugatān durgatān yathākarmopagān satvān yathābhūtaṃ prajānāty amī bhavantas satvāḥ kāyaduścaritena samanvāgatā vāgduścaritena samanvāgatā manoduścaritena samanvāgatā āryāṇām apavādakā mi<i>thyādṛṣṭaya</i>s te mithyādṛṣṭikarmasamādānahetoḥ kāyasya bhedāt paraṃ maraṇād apāyadurgativinipātan narakeṣūpapadyante amī punar bhavantas satvāḥ kāyasucaritena samanvāgatā vāksucaritena manaḥsucaritena samanvāgatā āryāṇām anapavādakās samyagdṛṣṭikās te samyagdṛṣṭikarmasamādānahetoḥ k<i>āyasya</i> bhedāt paraṃ maraṇāt sugatau svargaloka upapadya<i>n</i>ta iti divyena cakṣuṣā viśuddhenātikrāntamānuṣyakeṇa daśa diśi loke ākāśadhātuparyavasāne sarvalokadhātuṣu ṣaḍgatikānāṃ satvānāñ cyutopapādaṃ yathābhūtaṃ prajānāti tena ca divyena cakṣuṣā na manyate tathā hi tac cakṣur acakṣur acintyatām upādāya yo 'haṃ <i>paśyāmī</i>ti na manyate sa tad eva cakṣur nopalabhate svabhāvaśūnyatām upādāya svabhāvaviviktatām upādāya svabhāvānutpattikām upādāya sa divyacakṣuścetanām api notpādayati na divyacakṣurabhinirhāracetanām anyatra sarvākā<i>ra</i>jñatāmanasikārād evaṃ hi
śāriputra bodhi<i>satvo mah</i>āsatvaḥ prajñāpāramitāyāñ caran divya<i>cakṣura</i>bhijñāsākṣātkri<i>yājñā</i>nam abhini<i>rhara</i>ti sa āsravakṣayābhijñāsākṣātkriyājñānam abhinirharati na śrāvakabhūmiṃ vā pratyekabuddhabhūmiṃ vā patati nāpy anyaṅ kañcid dharmam <i>ā</i>śaṃsamāno 'nyatrānuttarāṃ samyaksambodhim abhi<i>sambho</i>tsyata iti sa tayā āsrava<i>kṣa</i>yasā<i>kṣātkriyābhijñājñā</i>nābhi<i>nirhāra</i>k<i>u</i>śalatayā na manyate tathā hi taj jñānam ajñānam acintyatām upādāya so 'haṃ prajānāmīti na manyate sa tad eva jñānan nopalabhate svabhāvaśūnyatām upādāya svabhāvaviviktatām upādāya svabhā<i>vopalabdh</i>itām upā<i>dā</i>ya āsravakṣayajñānacetanām api notādayati nāsravakṣayasākṣātkriyābhijñājñānabhinirhāracetanām anyatra sarvākārajñatāmanasikā<i>rā</i>d evaṃ hi śāriputra bodhisatvo mahāsatvaḥ prajñāpāramitāyāñ caran nāśravakṣayasākṣātkriyābhijñājñānam <i>abhinirha</i>raty eva<i>ṃ</i> punaś śāriputra bodhisatvasya mahāsatvasya prajñāpāramitāyāñ carataṣ ṣaḍ<i>abhijnāḥ paripūra</i>yante pariśuddhyanti cābhijñāḥ pariśuddh<i>ā</i>s sarvākārajñatām asaṃyanti // santi śāriputra bodhi<i>sa</i>tvā mahāsatvā ye prajñāpāramitāyāñ caranto dānapāramitāyāṃ sthitvā sarvāk<i>ārajña</i>tāpanthānañ śodhanyanti atyantaś<i>ū</i>nyatayā (<b>PvSPL kham_b</b>) anavagṛhītatā<i>m u</i>pā<i>dāya</i> // santi śāriputra bodhisatvā mahāsatvā ye prajñāpāramitāyāñ carantaś śīlapāramitāyāṃ sthitvā sarvākārajñatāpanthānañ śodhayanti atyantaśūnyatayā anaddhyāpattitām upādāya // santi śāriputra bodhisatvā mahāsatvā ye prajñāpāramitāyāñ carantaḥ kṣāntipāramitāyāṃ sthitvā sarvākārajñatāpanthānañ śodhayanti atyantaśūnyatayā akṣobhaṇatām upādāya // santi śāriputra bodhisatvā mahāsatvā ye prajñāpāramitāyāñ caranto <i>vī</i>ryapāramitāyāṃ sthitvā sarvākārajñatāpanthānañ śodhayanti atyantaśūnyatayā kāyikacaitasika<i>v</i>īryāsraṃsanatām upādāya // santi śāriputra bodhisatvā mahāsatvā ye prajñāpāramitāyāñ caranto dhyānapāramitāyāṃ sthitvā sarvākārajñatāpanthānañ śodhayanti atyantaśū<i>nya</i>tayā avikṣiptacittām upādāya // santi śāriputrā bodhisatvā mahāsatvā ye prajñāpāramitāyāñ carantas sarvākārajñatāpanthānañ śodhayanti dauṣprajñyacittaparivarjanatām upādāya evaṅ khalu śāriputra bodhisatvā mahāsatvāṣ ṣaṭsu pāramitāsu sthitvā sarvākārajñatāpanthānañ śodhayanti atyantaśūnyatayā agamanānāgamanatām upādāyāparigrahatām upādāya tat kasya hetor dānam āgraham upādāya prajñapyate śīlan dauḥśīlyatām upādāya kṣāntir akṣāntim upādāya vīryaṅ kausīdyam upādāya samādhir asamāhitatām upādāya prajñā dauṣprajñyam upādāya prajñapyate sa tīrṇa iti na manyate atīrṇa iti na manyate dānaṃ mātsaryam iti na manyat<i>e</i> śīlan dauḥśīlyam iti kṣāntiḥ kṣobha iti vīryaṃ kausīdyam iti samādhir asamāhitateti prajñā duṣprajñateti na manyate vindako 'ham iti na manyate satkṛta iti na manyate asatkṛta iti na manyate tat kasya hetor na hi śāriputrānutpāda ākṛṣṭo 'ham iti manyate na vandito 'ham iti na satkṛto 'ham iti nāsatkṛto 'ham iti manyate tat kasya hetos tathā hi prajñāpāramitā sarvamanyanās samucchinattīha śāriputra prajñāpāramitāyāñ carato bodhisatvasya mahāsatvasya ye guṇā bhavanti na te śrāvakapratyekabuddhānāṃ saṃvidyante // imān guṇān paripūrayan satvānś ca paribhāvayati buddhakṣetrāñ ca pariśodhayati sarvākārajñatāñ cānuprāpnoti // punar aparañ śāriputra bodhisatvo mahāsatvaḥ prajñāpāramitāyāñ caran sarvasatvānām antike samacittatām utpādayati sarvasatvānām antike samacittatām utpādya sarvadharmasamatāṃ pratilabhate sarvadharmasamatāṃ pratilabhya tasyāṃ sarvadharmasamatāyāṃ sarvasatvān pratiṣṭhāpayati sa dṛṣṭa eva dharme buddhānāṃ bhagavatāṃ priyo bhavati manaāpaś ca sarvabodhisatvānāṃ sarvaśrāvakāṇāṃ sarvapratyekabuddhānāñ ca priyo bhavati manaāpaś ca sa yatra (<b>PvSPL khaḥ_a</b>) yatropapadyate tatra tatra na jātu cakṣuṣāmanaāpāni rūpāṇi paśyati na śrotreṇāmanaāpāñ cchabdāñ cchṛṇoti na ghrāṇenāmanaāpān gandhāñ jighrati na jihvayāmanaāpān rasān āsvādayati na kāyenāmanaāpān sparśān spṛśati na manasāmanaāpān dharmān vijānāti na ca parihīyate sarvakārajñatāyāḥ // asmin khalu punaḥ prajñāpāramitānirdeśe nirdiśyamāne tataḥ parṣadas trīṇi bhikṣuśatāni bhagavantaṃ yathāprāvṛtaiś cīvarair abhicchādayāmāsur anuttarāyāñ ca samyaksambodhau cittāny utpādayāmāsuḥ // atha khalu bhagavān smitam akarot* // atha khalv āyuṣmān ānanda utthāyāsanād ekāṃsam uttarāsaṅgaṃ kṛtvā dakṣiṇañ jānumaṇḍalaṃ pṛthivyāṃ pratisthāpya yena bhagavāṃs tenāñjaliṃ praṇamya bhagavantam etad avocat ko bhagavan hetuḥ kaḥ pratyayaḥ smitasya prāviṣkaraṇāya nāhetukān nāpratyayaṃ buddhā bhagavanta smitaṃ prāviṣkurvanti // bhagavān āha etāny ānanda trīṇi bhikṣuśatāny ekaṣaṣṭitame kalpe mahā<i>ketunām</i>ānas tathāgatā arhantas samyaksambuddhā loka utpatsyante tārakopame kalpe itaś cyutās santaḥ akṣobḥyasya tathāgatasyārhatas samyaksambuddhasya buddhakṣetra upapatsyante abhiratyāṃ lokadhātau ṣaṣṭiś ca devaputrasahasrāś cāsyāṃ parṣady anayā dharmadeśanayā paripācitāni maitreyasya tathāgatasyārhatas samyaksambuddhasyāntike parinirvāsyanti // atha khalu tasyāṃ velāyāṃ bhagavataś śākyamuneḥ parṣanmaṇḍalā<i>c ca</i>tasraḥ parṣado bhagavato 'nubhāvena pūrvasyān diśi buddhasahasraṃ paśyanti sma mahatā buddhakṣetraguṇavyūhān evan dakṣiṇasyān diśi paścimāyām uttarasyām uttarapūrvāyāṃ pūrvadakṣiṇāyān dakṣiṇapaścimāyāṃ paścimottarāyām adha-ūrdhvam ekaikasyān diśi buddhasahasraṃ buddhasahasraṃ paśyanti sma mahatā buddhakṣetraguṇavyūhena na ceha sahāyāṃ lokadhātau tān buddhakṣetraguṇavyūhān paśyanti yān daśa<i>su dikṣu</i>
teṣāṃ buddhānāṃ bhagavatām // atha khalu bhagavataś śākyamuneḥ parṣanmaṇḍalād daśabhiḥ prāṇisahasraiḥ praṇidhānāni kṛtāni vayaṃ bhagavaṃs tāni puṇyāni kariṣyāmo yaiḥ puṇyair eteṣu buddhakṣetreṣūpapatsyāmahaṃ iti // atha khalu bhagavāṃs teṣāṃ ku<i>laputrāṇ</i>ām āśaya<i>ṃ</i> viditvā tasyāṃ velāyāṃ sm<i>i</i>tam akarot* ānanda āha ko bhagavan hetuḥ kaḥ pratyayas smitasya prāviṣkaraṇāya nāhetukan nāpratyayaṃ buddhā bhagavantaḥ smitam āviṣkurvanti // bhagavān āha paśyasi tvam ānandemāni daśa prāṇisahasrāṇi ānanda āha paśyāmi bhagavan bhagavān āha etāny ānanda daśa prāṇisahasrāṇītaś cy<i>u</i>tāni daśasu dikṣv eteṣu buddhakṣetreṣūpapatsyante na ca kadācit tathāgatavirahitā bhaviṣyanti tataḥ paścād vyūharājanāmānas tathāgatā arhantas samyaksaṃbuddhā loka utpatsyante // atha khalu āyuṣmāñ cchāriputra (<b>PvSPL khaḥ_b</b>) āyuṣmāñ ca mahāmaudgalyāyana āyuṣmāñ ca subhūtir āyuṣmāñ ca pūrṇo maitrāyaṇīputra āyuṣmāñ ca mahākāśyapa ete cānye ca sambahulā abhijñātābhijñātā bhikṣavo bodhisatvāś ca mahāsatvā bhikṣubhikṣuṇyupāsakopā<i>si</i>kāś ca bhagavantam etad avocan mahāpāramiteyaṃ bhagavann udārapāramiteyaṃ bodhisatvānāṃ mahāsatvānān yad uta prajñāpāramitā agrapāramiteyaṃ viśiṣṭapāramiteyaṃ parapāramiteyaṃ pravarapāramiteyaṃ praṇītapāramiteyam anuttarapāramiteyan niruttarapāramiteyam asamapāramiteyam asamasamapāramiteyam ākāśapāramiteyaṃ svalakṣanaśūnyatāpāramiteyaṃ sarvaguṇasamanvāgatapāramiteyaṃ sarvaśūnyatāsamanvāgatapāramiteyam anamṛdyapāramiteyaṃ bhagavan bodhisatvānāṃ mahāsatvānāṃ yad uta prajñāpāramitā atra hi bhagavan prajñāpāramitāyāñ cara<i>d</i>bhir bodhisatvair mahāsatvair asamasaman dānan dattan tair asamasamā dānapāramitā paripūritā tair asamasama ātmabhāvapratilabdhaye samasamasya dharmasya lābhino bhaviṣyanti yad utānuttarāyās samyaksambodheḥ // evam asamasamaṃ śīlaṃ kṣāntir vīryan dhyānam asamasamā prajñā bhāvitā tair asamasamā prajñāpāramitā paripūritā tair asamasama ātmabhāvaḥ pratilabdhas te samasamasya dharmasya lābhino bhaviṣyanti yadutānuttarāyās samyaksambodher atraive ca tvaṃ bhagavan prajñāpāramitāyāñ carann asamasamasya rūpasya lābhī jātaḥ asamasamāyā vedanāyās saṃjñāyās saṃskārāṇām asamasamasya vijñānasya lābhī jātaḥ asamasamāṃ bodhim abhisambuddho samasaman dharmacakraṃ pravartitavān evam atītānāgatapratyutpannā buddhā bhagavanto 'traiva <i>prajñā</i>pāramitāyāñ caranto 'nuttarāṃ samyaksambodhim abhisambuddhā abhisambuddhyante abhisaṃbhotsyante ca tasmāt tarhi bhagavan sarvadharmāṇāṃ pāraṅgantukāmena bodhisatvena mahāsatvena prajñāpāramitāyāṃ yogaṅkaraṇīyo nama<i>ska</i>raṇīyās te bhagavaṃ bodhisatvā mahāsatvās sadevamānuṣāsureṇa lokena ye 'syāṃ prajñāpāramitāyāñ caranti // evam ukte bhagavāṃs tān sambahulān mahāśrāvakāṃs tāṃś ca bodhisatvān mahāsatvān etad avocad evam etat kulaputrā evam etan namaskaranīyās te bodhisatvā mahāsatvās sadevamānuṣāsureṇa lokena ye 'syāṃ prajñāpāramitāyāñ caranti // tat kasya hetor bodhisatvam* kulaputrā mahāsatvam āgamya manuṣyalokasya loke prādurbhāvo bhavaty e<i>va</i>n d<i>e</i>valokasya kṣatriyamahāsālakulānāṃ brāhmaṇamahāsālakulānān gṛhapatimahāsālakulānāṃ rājñāñ cakra<i>va</i>rtināñ cāturmahārājikānān devānā<i>n trāya</i>striṅśānāṃ yāmānān tuṣitānān nirmāṇaratīnāṃ paranirmitavaśavartināṃ brahmakāyikānāṃ brahmapurohitānāṃ brahmapārṣadyānāṃ mahābrahmaṇāṃ parīttābhānām apramāṇābhānām ābhāsvarāṇāṃ parīttaśubhānām (<b>PvSPL ga_a</b>) apramāṇaśubhānāṃ śubhakṛtsnānāṃ bṛhatphalānām asaṃjñisatvānāṃ śuddhāvāsānāṃ sudṛśānāṃ sudarśanānām aspṛhāṇām atapānām akan<i>i</i>ṣṭhānāñ cākāśānantyāyatanopagānāṃ vijñānānantyāyatanopagānām ākiñcanyāyatanopagānān naivasaṃjñānāsaṃjñāyatanopagānān devānāṃ loke prādurbhāvo bhavati srotaāpannānāṃ sakṛdāgāminām anāgāminām arhataṃ pratyekabuddhānāṃ bodhisatvānāṃ mahāsatvānān tathā<i>gatānā</i>m a<i>rha</i>tāṃ samyaksambuddhānāṃ loke prādurbhāvo bhavati bodhisatvaṃ mahāsatvam āgamya trayāṇāṃ ratnānāṃ yad idaṃ buddharatnasya dharmaratnasya saṃgharatnasya loke prādurbhāvo bhavati bodhisatvaṃ mahāsatvam āgamya sarveṣāṃ laukikānāñ jīvitopakaraṇānām annapānavastra<i>yāna</i>śayyāsanaglānapratyayabhaiṣajyapariskārāṇāṃ maṇimuktāvaiḍūryaśaṃkhaśilāpravāḷajātarūparajatānāṃ loke prādurbhāvo bhavati yāvat kulaputrās sarvasukhopadhānānān divyānāṃ mā<i>nu</i>ṣyakāṇāñ ca bhavasukhānān nirvāṇasukhānāñ ca loke prādurbhāvo bhavati sarvas sa kulaputrā bodhisatvaṃ mahāsatvam āgamya tat kasya hetos tathā hi kulaputrā bodhisatvo mahāsatvaḥ prajñāpāramitāyāñ caran satvān* ṣaṭsu pāramitāsu niyojayati dānan dāpayati <i>śīle</i> niyuṅkte kṣāntau pratiṣṭhāpayati vīrye ni<i>yo</i>jayati dhyāne pratiṣṭhāpayati prajñāyā<i>ṃ</i> niyojayati bodhisatvaṃ mahāsatvam āgamya satvā dānapāramitāyāṃ yāvat prajñāpāramitāyāñ caranti te dānapāramitāyāṃ yāvat prajñāpāramitāyāñ carantas sarvalaukikalokottarās saṃpattīr anuprāpnuvanti tasmāt tarhi kulaputrā bodhisatvo mahāsatvas sarvasatvānāṃ hitasu<i>khā</i>ya pratipanno bhavati // atha khalu bhagavāṃs tasyāṃ velāyāñ jihvendriyaṃ mūkhān nirṇāmyemān trisāhasramahāsāhasraṃ lokadhātuñ jihvendriyeṇācchādayāmāsa atha khalu tato <i>j</i>ihvendriyād anekavarṇā nānānvarṇā arciso <i>ni</i>ścārya pūrvasyān diśi gaṅgānadīvālikopamāl lo<i>ka</i>dhāt<i>ū</i>n avabhāsayamāsuḥ evan dakṣiṇasyāṃ paścimāyām uttarasyāṃ pi dikṣv adha-ūrdhvāyān diśi gaṅgānadīvālikopamāl lokadhātūn avabhāsayāmāsuḥ // atha khalu pūrvasyān diśi gaṅgānadīvālikopameṣu lokadhātuṣv aprameyāsaṃkhyeyā bodhisatvā mahāsatvās taṃ prabhāvyū<i>han d</i>ṛṣṭvā svakasvasvakeṣu buddhakṣetreṣu buddhān bhagavataḥ paripṛcchanti sma kasyāyaṃ bhagavann anubhāvo yenāyam evaṃrūpaḥ prabhāvabhāsas sandṛśyante te buddhā bhagavantas tān bodhisatvān mahāsatvān evam āhuḥ eṣa kulaputrāḥ paścime <i>digbh</i>āge sahāyāṃ lokadhātau śākyamunir
nāma tahāgato '<i>r</i>ha<i>n samyaksa</i>mbuddhas tena jihvendriyaṃ mukhān nirṇāmya daśasu dikṣ<i>u</i> gaṅgānadīvālikopamā lokadhātavo mahatāvabhāsena (<b>PvSPL ga_b</b>) sphuṭīkṛtā yad uta bodhisatvānāṃ mahāsatvānāṃ prajñāpāramitādeśanāya saṃprakāśanāya te bodhisatvā mahāsatvās tāṃs tathāgatān evam āhur gamiṣyāmo vayaṃ bhagavaṃs tāṃ sahāṃ lokadhātun taṃ bhagavantaṃ śākyamunin tathāgatam arhantaṃ samyaksambuddhan darśanāya vandanāya paryupāsanāya tāṃś ca daśadiksannipatitān bodhisatvān mahāsatvān darśanāya tāñ ca prajñāpāramitāṃ śravaṇāya te buddhā bhagavanta evam āhur yasyedānīṃ kulaputrāḥ kālaṃ manyaddhva evan dakṣiṇasyān diśi paścim<i>ā</i>yām uttarasyāṃ vidikṣv a<i>dha-ū</i>rdhvāyān diśi gaṅgānadīvālikopameṣu lokadhātuṣv aprameyāsaṃkhyeyā bodhisatvā mahāsatvās taṃ prabhāvyūhan dṛṣṭvā svakasvakeṣu buddhakṣetreṣu buddhān bhagavantaḥ paripṛcchanti sma kasyāyaṃ bhagavann anubhāvo yenāyam evaṃrūpaḥ prabhāvabhāsas sandṛśyate te buddhā bhagavantas tān bodhisatvān māhāsatvān evam āhuḥ eṣa kulaputrā adhodigbhāge sahāṃyāṃ lokadhātau śākyamunir nāma tāthāgato 'rhan samyaksambuddhas tena jihvendriyan nirṇāmya daśasu dikṣu gaṅgānadīvālikopamā lokadhātavo mahatāvabhāsena sphuṭīkṛtā yad uta bodhisatvānāṃ mahāsatvānāṃ prajñāpāramitān deśanāya saṃprakāśanāya te bodhisatvā mahāsatvās tāṃs tathāgatān evam āhur gamiṣyāmo vayaṃ bhagavaṃs tāṃ sahāṃ lokadhātun tañ ca bhagavantaṃ śākyamunin tathāgatam arhantaṃ samyaksambuddhan darśanāya vandanāya paryupāsanāya <i>tāṃś ca daśa</i>di<i>k</i>sanni<i>pa</i>titān bodhisatvān mahāsatvān darśanāya vandanāya tāñ ca prajñāpāramitāṃ śravaṇāya te buddhā bhagavanta evam āhur yasyedānīṃ kulaputrāḥ kā<i>la</i>ṃ manyadhve // atha khalu daśabhyo digbhyas te bodhisatvāḥ puṣpadhūpagandhamālyavilepanacūrṇacīvaracchatradhvajapatākā gṛhītvā nānāratnasuvarṇarūpyapuṣpapu<i>ṭaṃ</i> pari<i>g</i>ṛhītvā mahatyā tūryatāṇḍāvacarasaṃgītyā bhagavantaṃ śākyamunin tathāgatam upasaṃkrāntā abhūvan* // atha khalu cāturmahārājikā devā yāvad akaniṣṭhā devā divyāni puṣpadhūpagandhamālyavilepanacūrṇotpalapadmakumudapuṇḍarīkamaṇḍāravakesaratamālapatrāṇi gṛhītvā yena bhagavāṃs tenopasaṃkrāman* atha khalu te bodhisatvā mahāsatvās te ca devās taiḥ puṣpadhūpagandhamālyavilepanais tathāgatam arhantaṃ samyaksambuddham avakiranti sma atha khalu tāni puṣpāṇi viyad abhyudgamyāsya trisāhasramahāsāhasrasya lokadhātor upariṣṭhāt puṣpavitānāṃ saṃsthitañ caturaśrañ ca catusthūṇaṃ samambhāgaśas suvibhaktaṃ ramaṇīyaṃ manoramaṃ yat puṣpavitānan dṛṣṭvā tato bodhisatvamahāsatvaparṣado devaparṣadaś ca prāṇikoṭi<i>na</i>yutaśatasahasreṇānutpattakeṣu dharmeṣu k<i>ṣā</i>ntiḥ pratilabdhā ta utthāyāsanebhya ekāṃsam uttarāsaṅgān kṛtvā dakṣiṇāni jānumaṇḍalāni pṛthivyāṃ pratiṣṭhāpya yena bhagavāṃs tenāñjaliṃ praṇamayya bhagavantam etad avocan vayaṃ bhagavann anāgate (<b>PvSPL gā_a</b>) 'dhvany evaṃrūpāṇān dharmāṇāṃ lābhino bhavema yathā tathāgato 'rhan samyaksambuddhaḥ evañ ca śrāvakasaṃghaṃ pariharema evañ ca parṣadi dharman deśayema yathaitarhi tathāgato dharman deśayati // atha khalu bhagavāṃs teṣān daśadigabhyāgatānāṃ bodhisatvānāṃ mahāsatvānān teṣā<i>ñ ca</i> devānām āśayaṃ viditvā sarvadharmāṇām anutpādāy<i>āni</i>rodhāyānabhisaṃskārāyāprādurbhāvāya kṣānti<i>ñ ca</i> viditvā smitam akarot* // atha khalv āyuṣmān ānanda utthāyāsanād ekāṃsam uttarāsaṅgaṅ kṛtvā dakṣiṇañ jānumaṇḍalaṃ pṛthivy<i>āṃ</i> pratiṣṭhāpya yena bhagavāṃs tenāñjaliṃ praṇamayya bhagavantam etad avocat ko bhagavan hetuḥ kaḥ pratayaḥ smitasya prādurbhāvāya nāhetukan nāpratyayaṃ buddhā bhagavanta smitam āviṣkurvanti evam ukte bhagavān āyuṣmantam ānandam etad avocad etenānanda prāṇikoṭīnayutaśatasa<i>hasre</i>ṇānutpattikeṣu dharmeṣu kṣāntiḥ pratilabdhā ete cānāgate 'dhvany aṣṭāṣaṣṭyā kalpakoṭibhir bodhyaṅgapuṣpanāmānas tathāgatā arhantas samyaksambuddhā loka utpatsyante puṣpākare kalpe // atha khalu bhagavāṃs tasyāṃ velāyām ayuṣmantaṃ subhūtim āmantrayāmāsa pratibhātu te subhūte bodhisatvānāṃ mahāsatvānāṃ prajñāpāramitām ārabhya dhārmikīṅ kathāṅ kartuṃ yathā bodhisatvā mahāsatvā <i>prajñā</i>pāramitāyāñ caranto niryāyur iti // atha khalu teṣāṃ bodhisatvānāṃ mahāsatvānān teṣāñ ca ma<i>hā</i>śrāvakāṇān teṣāñ ca devaputrāṇām etad abhavat* // kin nu khalv āyuṣmān subhūtis svakena prajñāpratibhānabalādhānena bodhisatvānāṃ mahāsatvānāṃ prajñāpāramitām upadekṣya<i>ty u</i>ta buddhānubhāvena // atha khalv āyuṣmān subhūtir buddhānubhāvena teṣāṃ bodhisatvānāṃ mahāsatvānān teṣāñ ca mahāśrāvakāṇān teṣāñ ca devaputrāṇāñ cetasaiva cetaḥparivi<i>ta</i>rkam ājñāyā<i>yu</i>ṣmantaṃ śāriputram etad <i>avocat ta</i>t kiñcid āyuṣmañ cchāriputra bhagavataś <i>śrāva</i>kā bhāṣante deśayanty udīrayanti sarvas sa tathāgatasya puruṣākāro veditavyas taṅ kasya hetor yo hi tathāgatena dharmo deśitas tasyān dharmadeśanāyāṃ śikṣamā<i>ṇ</i>o bhaga<i>vata</i>ś śrāvakās tān dharmatāṃ sākṣātkurvanti tān dharmatāṃ sākṣ<i>ātk</i>ṛtya yad yad e<i>va</i> bh<i>ā</i>ṣante deśayanty <i>upadiśanti</i> sarvan tad dharmatayā na viruddhyate tathāgata evaiṣa śāriputropāyakauśa<i>lyayogena bodhisatvānāṃ</i> mahāsatvānāṃ prajñāpāramitām upadekṣyaty aviṣayo 'trāyuṣmāñ cchāriputra sarvaśrāvakapratyekabuddhānāṃ bodhisatvānāṃ mahāsatvānāṃ prajñāpāramitām upadeśam // atha khalv āyuṣmān <i>subhūtir bhagava</i>ntam etad avocat* bo<i>dhisatvo mahāsatva iti bhagava</i>nn <i>u</i>cyate kasyaitad bhagavan dharmasyādhi<i>vaca</i>naṃ yad uta bodhisatva iti prajñāpāramiteti vā nāhaṃ bhagavaṃs tan dharmaṃ samanupaśyāmi (<b>PvSPL gā_b</b>) yad uta bodhisatva it<i>i pra</i>jñāpāramiteti vā so 'haṃ bhagavan bodhisatvam asamanupaśyan prajñāpāramitām apy anupalabhamānaḥ katamaṃ bodhisatvaṃ katamasyāṃ prajñāpāramitāyām avavadiṣyāmy anuśāsiṣyāmi // evam ukte bhagavān āyuṣmantaṃ subhūtim etad avocan nāmamātram idaṃ subhūte yad uta prajñāpāramiteti bodhisatva iti bodhisatvanāmeti tad api nāma nādhyātman na bahirdhā nobhayam antareṇopalabhyate tadyathā pi nāma subhūte satvas satva iti nāmnocyate na ca kadācit satvopalabdhir yac ca nāma tad dharmaprajñaptimātran tasyāś ca dharmaprajñaptir notpādo na nirodho 'nyatra nāmasaṃketamātreṇa vyavahriyate
tac ca nāma nādhyātman na bahirdhā nobhayam antareṇopalabhyate evam ātmasatvajīvajantupoṣapuruṣapudgalamanujamānavakārakavedakajanakapaśyakā iti subhūte sarvam etad dharmaprajñaptimātran tasyāś ca dharmaprajñapter notpādo na nirodho 'nyatra nāmasaṃketanamātreṇa vyavahriyate tac ca nāma nādhyātmān na bahirdhā nobhayam antareṇopalabhyate evam eva subhūte yad ucyate prajñāpāramiteti bodhisatva iti bodhisatvanāmeti sarvam etad dharmaprajñaptimātran tasyāś ca dharmaprajñapter notpādo na nirodho 'nyatra nāmasaṃketamātreṇa vyavahriyate tac ca nāma nādhyātmān na bahirdhā nobhayam antareṇopalabhyate tadyathāpi nāma subhūte idam ādhyātmakaṃ rūpam iti sarvam etad dharmaprajñaptimātran tasyāś ca dharmaprajñapter notpādo na nirodho 'nyatra nāmasaṃketamātreṇa vyavahriyate tac ca nāma nādhyātman na bahirdhā nobhayam antareṇopalabhyate evaṃ vedanāsaṃjñāsaṃskārāvijñānam iti subhūte dharmaprajñaptimātram etad tasyāś ca dharmaprajñapter notpādo na nirodho 'nyatra nāmasaṃketamātreṇa vyavahriyate tac ca nāma nādhyātman na bahirdhā nobhayam antareṇopalabhyate evam eva subhūte yad ucyate prajñāpāramiteti bodhisatva iti bodhisatvanāmeti sarvam etan dharmaprajñaptimātran tasyāś ca dharmaprajñapter notpādo na nirodho 'nyatra nāmasaṃketamātreṇa vyavahriyate tac ca nāma nādhyātman na bahirdhā nobhayam antareṇopalabhyate cakṣur iti subhūte dharmaprajñaptimātram etat tasyāś ca dharmaprajñapter notpādo na nirodho 'nyatra nāmasaṃketamātreṇa vyavahriyate tac ca nāma nādhyātman na bahirdhā nobhayam antareṇopalabhya<i>te</i> // evaṃ śrotra<i>ṃ</i> ghrāṇa<i>ṃ</i> jihvā kāyo mana iti subhūte dharmaprajñaptimātram etat tasyāś ca <i>dharma</i>prajñapte<i>r</i> notpādo na nirodho 'nyatra dharmasaṃketamātreṇa vyavahriyate tac ca nāma nādhyātman na bahirdhā nobhayam antare<i>ṇo</i>palabhyate rūpam iti subhūte dharmaprajñaptimātram etat tasyāś ca dharmaprajñapter no<i>tpā</i>do na nirodho 'nya<i>tra</i> nāmasaṃketamātreṇa vyavahriyate tac ca nāma nādhyātman na bahirdhā nobhayam antareṇopala<i>bhya</i>te. evaṃ śabdo gandho rasaḥ spraṣṭavyan dharma iti subhūte dharmapra<BR>
<BR>
<BR>
</body></html>
