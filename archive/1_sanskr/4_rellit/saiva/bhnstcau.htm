<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Bhatta Narayana: Stavacintamani</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

Bhatta Narayana: Stavacintamani<BR>
<BR>
Based on the edition by Mukunda Rama Shastri: <BR>
The Stava-Chintamani of Bhatta Narayana <BR>
with commentary by Kshemaraja.<BR>
Srinagar 1918 (Kashmir Series of Texts and Studies ; X)<BR>
<BR>
E-text prepared by Harunaga Isaacson, October 2002. <BR>
<BR>
Note that this e-text has not been proof-read!<BR>
<BR>
<BR>
ANALYTIC TEXT (BHELA conventions)<BR>
<BR>
<BR>


<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>

ANALYTIC VERSION according to BHELA conventions:<BR>
<BR>
Sandhi markers:<BR>
(. =short vowel, - =long vowel)<BR>
<BR>
in word-sandhi:<BR>
1: . .  e.g.: veda+anta = vedā1nta<BR>
2: - .<BR>
3: . -<BR>
4: - -<BR>
 <BR>
in sentence-sandhi:<BR>
7: . .  e.g.: ca+api = cā7pi<BR>
8: . -<BR>
9: - .<BR>
0: - -<BR>
<BR>
<BR>


<BR>
<BR>
sugirā cittahāriṇyā paśyantyā dṛśyamānayā  |<BR>
jayaty ullāsitānandamahimā parameśvaraḥ  || 1<BR>
<BR>
yaḥ sphītaḥ śrīdayābodhaparamānandasampadā  |<BR>
vidyoddyotitamāhātmyaḥ sa jayaty aparājitaḥ  || 2<BR>
<BR>
prasaradbindunādāya śuddhāmṛtamayātmane  |<BR>
namo 'nantaprakāśāya śaṃkarakṣīrasindhave  || 3<BR>
<BR>
dviṣmas tvāṃ tvāṃ stumas tubhyaṃ mantrayāmo 'mbikāpate  |<BR>
ativāllabhyataḥ sādhu viśvaṅ no dhṛtavān asi  || 4<BR>
<BR>
saṃhṛtasparśayogāya sampūrṇāmṛtasūtaye  |<BR>
viyanmāyāsvarūpāya vibhave śambhave namaḥ  || 5<BR>
<BR>
bhinneṣv api na bhinnaṃ yac chinneṣv achinnam eva ca  |<BR>
namāmaḥ sarvasāmānyaṃ rūpaṃ tat pārameśvaram  || 6<BR>
<BR>
praṇavordhvārdhamātrāto 'py aṇave mahate punaḥ  |<BR>
brahmāṇḍād api nairguṇyaguṇāya sthāṇave namaḥ  || 7<BR>
<BR>
brahmāṇḍagarbhiṇīṃ vyomavyāpinaḥ sarvatogateḥ  |<BR>
parameśvarahaṃsasya śaktiṃ haṃsīm iva stumaḥ  || 8<BR>
<BR>
nirupādānasambhāram abhittāv eva tanvate  |<BR>
jagaccitraṃ namas tasmai kalāślāghyāya śūline  || 9<BR>
<BR>
māyājalodarāt samyag uddhṛtya vimalīkṛtam  |<BR>
śivajñānaṃ svato dugdhaṃ dehy ehi harahaṃsa naḥ  || 10<BR>
<BR>
ṣaṭpramāṇīparicchedabhedayoge 'py abhedine  |<BR>
paramārthaikabhāvāya baliṃ yāmo bhavāya te  || 11<BR>
<BR>
api paśyema gambhīrāṃ pareṇa jyotiṣā9bhitaḥ  |<BR>
unmṛṣṭatamasaṃ ramyām antarbhava bhavadguhām  || 12<BR>
<BR>
namas tebhyo 'pi ye somakalākalitaśekharam  |<BR>
nāthaṃ svapne 'pi paśyanti paramānandadāyinam  || 13<BR>
<BR>
bhagavan bhava bhāvatkaṃ bhāvaṃ bhāvayituṃ ruciḥ  |<BR>
punarbhavabhayocchedadakṣā kasmai na rocate  || 14<BR>
<BR>
yāvajjīvaṃ jagannātha kartavyam idam astu naḥ  |<BR>
tvatprasādāt tvadekāgramanaskatvena yā sthitiḥ  || 15<BR>
<BR>
śākhāsahasravistīrṇavedāgamamayātmane  |<BR>
namo 'nantaphalotpādakalpavṛkṣāya śambhave  || 16<BR>
<BR>
vāṅmanaḥkāyakarmāṇi viniyojya tvayi prabho  |<BR>
tvanmayībhūya nirdvandvāḥ kaccit syāmā7pi karhicit  || 17<BR>
<BR>
jagatāṃ sargasaṃhāratattaddhitaniyuktiṣu  |<BR>
ananyāpekṣasāmarthyaśālini śūline namaḥ  || 18<BR>
<BR>
vyatītaguṇayogasya mukhyadhyeyasya dhūrjaṭeḥ  |<BR>
nāmā7pi dhyāyatāṃ dhyānaiḥ kim anyālambanaiḥ phalam  || 19<BR>
<BR>
namo namaḥ śivāye7ti mantrasāmarthyam āśritāḥ  |<BR>
ślāghyās te śāmbhavīṃ bhūtim upabhoktuṃ ya udyatāḥ  || 20<BR>
<BR>
kaḥ panthā yena na prāpyaḥ kā ca vāṅ no7cyase yayā  |<BR>
kiṃ dhyānaṃ yena na dhyeyaḥ kiṃ vā kiṃ nā7si yat prabho  || 21<BR>
<BR>
arcito 'yam ayaṃ dhyāta eṣa toṣita ity ayam  |<BR>
rasaḥ srotaḥsahasreṇa tvayi me bhava vardhatām  || 22<BR>
<BR>
namo niḥśeṣadhīpatrimālālayamayātmane  |<BR>
nāthāya sthāṇave tubhyaṃ nāgayajñopavītine  || 23<BR>
<BR>
ajñānatimirasyai7kam auṣadhaṃ saṃsmṛtis tava  |<BR>
bhava tattatpradānena prasādaḥ kriyatāṃ mayi  || 24<BR>
<BR>
nama īśāya niḥśeṣapuruṣārthaprasādhakaḥ  |<BR>
praṇantavyaḥ praṇāmo 'pi yadīya iha dhīmatām  || 25<BR>
<BR>
magnair bhīme bhavāmbhodhau nilaye duḥkhayādasām  |<BR>
bhakticintāmaṇiṃ śārvaṃ tataḥ prāpya na kiṃ jitam  || 26<BR>
<BR>
nirāvaraṇanirdvandvaniścalajñānasampadām  |<BR>
jñeyo 'si kila ke 'py ete ye tvāṃ jānanti dhūrjaṭe  || 27<BR>
<BR>
nirguṇo 'pi guṇajñānāṃ jñeya eko jayaty ajaḥ  |<BR>
niṣkāmo 'pi prakṛtyā yaḥ kāmanānāṃ paraṃ phalam  || 28<BR>
<BR>
śrīratnāmṛtalābhāya kliṣṭaṃ yatra na kaiḥ suraiḥ  |<BR>
tat kṣīrodadam aiśvaryaṃ tavai7va sahajaṃ vibho  || 29<BR>
<BR>
namo bhaktyā nṛṇāṃ muktyai bhavate bhava te 'vate  |<BR>
smṛtyā nutyā ca dadate śambhave śaṃ bhave 'bhave  || 30<BR>
<BR>
sarvajñaḥ sarvakṛt sarvam asī7ti jñānaśālinām  |<BR>
vedyaṃ kiṃ karma vā nātha nā8nantyāya tvayā9rpyate  || 31<BR>
<BR>
icchāyā eva yasye7yat phalaṃ lokatrayātmakam  |<BR>
tasya te nātha kāryāṇāṃ ko vetti kiyatī gatiḥ  || 32<BR>
<BR>
brahmādayo 'pi tad yasya karmasopānamālayā  |<BR>
upary upari dhāvanti labdhuṃ dhāma namāmi tam  || 33<BR>
<BR>
ayaṃ brahmā mahendro 'yaṃ sūryācandramasāv imau  |<BR>
iti śaktilatā yasya puṣpitā pātv asau bhavaḥ  || 34<BR>
<BR>
bhramo na labhyate yasya bhrāntāntaḥkaraṇair api  |<BR>
dūragair api yasyā7nto durgam astaṃ stumo mṛḍam  || 35<BR>
<BR>
namaḥ stutau smṛtau dhyāne darśane sparśane tathā  |<BR>
prāptau cā8nandavṛndāya dayitāya kapardine  || 36<BR>
<BR>
kiṃ smayene7ti matvā9pi manasā parameśvara  |<BR>
smayena tvanmayo 'smī7ti māmi nā8tmani kiṃ mudā  || 37<BR>
<BR>
cintayitvā9pi kartavyakoṭīś cittasya cāpalāt  |<BR>
viśrāmyan bhava bhāvatkacittānande rame bhṛśam  || 38<BR>
<BR>
sūkṣmo 'pi cet trilokī9yaṃ kalāmātraṃ kathaṃ tava  |<BR>
sthūlo 'tha kiṃ sudarśo na brahmādibhir api prabho  || 39<BR>
<BR>
vācya eṣāṃ tvam eve7ti nā7bhaviṣyad idaṃ yadi  |<BR>
kaḥ kleśaṃ deva vāgjāleṣv akariṣyat sudhīs tadā  || 40<BR>
<BR>
krameṇa karmaṇā kena kayā vā prajñayā prabho  |<BR>
dṛśyo 'sī7ty upadeśena prasādaḥ kriyatāṃ mama  || 41<BR>
<BR>
namo nirupakāryāya trailokyaikopakāriṇe  |<BR>
sarvasya spṛhaṇīyāya niḥspṛhāya kapardine  || 42<BR>
<BR>
aho kṣetrajñatā se9yaṃ kāryāya mahate satām  |<BR>
yayā9nantaphalāṃ bhaktiṃ vapanti tvayy amī prabho  || 43<BR>
<BR>
mahatī9yam aho māyā tava māyin yayā0vṛtaḥ  |<BR>
tvaddhyānanidhilābhe 'pi mugdho lokaḥ ślathāyate  || 44<BR>
<BR>
ārambhe bhava sarvatra karma vā karaṇādi vā  |<BR>
viśvam astu svatantras tu kartā tatrai7kako bhavān  || 45<BR>
<BR>
triguṇatriparispandadvandvagrastaṃ jagattrayam  |<BR>
uddhartuṃ bhavato 'nyasya kasya śaktiḥ kṛpā9thavā  || 46<BR>
<BR>
doṣo 'pideva ko doṣas tvām āptuṃ yaḥ samāsthitaḥ  |<BR>
guṇo 'pi ca guṇaḥ ko nu tvāṃ nā8ptuṃ yaḥ samāsthitaḥ  || 47<BR>
<BR>
rāgo 'py astu jagannātha mama tvayy eva yaḥ sthitaḥ  |<BR>
lobhāyā7pi namas tasmai tvallābhālambanāya me  || 47<BR>
<BR>
aho mahad idaṃ karma deva tvadbhāvanātmakam  |<BR>
ābrahmakrimi yasmin no muktaye 'dhikriyeta kaḥ  || 48<BR>
<BR>
ārambhaḥ sarvakāryāṇāṃ paryantaḥ sarvakarmaṇām  |<BR>
tadantarvṛttayaś citrās tavai7ve8śo dhiyaḥ pathi  || 49<BR>
<BR>
yāvad uttaram āsvādasahasraguṇavistaraḥ  |<BR>
tvadbhaktirasapīyūṣān nātha nā7nyatra dṛśyate  || 50<BR>
<BR>
upasaṃhṛtakāmāya kāmāyatim atanvate  |<BR>
avataṃsitasomāya somāya svāmine namaḥ  || 51<BR>
<BR>
kim aśaktaḥ karomī7ti sarvatrā7nadhyavasyataḥ  |<BR>
sarvānugrāhikā śaktiḥ śāṃkarī śaraṇaṃ mama  || 52<BR>
<BR>
guṇātītasya nirdiṣṭaniḥśeṣātiśayātmanaḥ  |<BR>
labhyate bhava kutrā7ṃśe paraḥ pratinidhis tava  || 53<BR>
<BR>
nirdvandve nirupādhau ca tvayy ātmani sati prabho  |<BR>
vayaṃ vañcyāmahe 'dyā7pi māyayā9meyayā tava  || 54<BR>
<BR>
aṇimādiguṇāvāptiḥ sadai0śvaryaṃ bhavakṣayaḥ  |<BR>
amī bhava bhavadbhaktikalpapādapapallavāḥ  || 55<BR>
<BR>
yā yā dik tatra na kvā7si sarvaḥ kālo bhavanmayaḥ  |<BR>
iti labdho 'pi karhi tvaṃ lapsyase nātha kathyatām  || 56<BR>
<BR>
namaḥ prasannasadvṛttamānasaikanivāsine  |<BR>
bhūribhūtisitāṅgāya mahāhaṃsāya śambhave  || 57<BR>
<BR>
hṛtoddhatatamastāntiḥ pluṣṭāśeṣabhavendhanā  |<BR>
tvadbodhadīpikā me 'stu nātha tvadbhaktidīpikā  || 58<BR>
<BR>
visṛṣṭānekasadbījagarbhaṃ trailokyanāṭakam  |<BR>
prastāvya hara saṃhartuṃ tvattaḥ ko 'nyaḥ kaviḥ kṣamaḥ  || 59<BR>
<BR>
namaḥ sadasatāṃ kartum asattvaṃ sattvam eva vā  |<BR>
svatantrāyā7svatantrāya vyayaiśvaryaikaśāline  || 60<BR>
<BR>
trailokye 'py atra yo yāvān ānandaḥ kaścid īkṣyate  |<BR>
sa bindur yasya taṃ vande devam ānandasāgaram  || 61<BR>
<BR>
aho brahmādayo dhanyā ye vimuktānyasaṃkatham  |<BR>
namo namaḥ śivāye7ti japanty āhlādavihvalāḥ  || 62<BR>
<BR>
niṣkāmāyā7pi kāmānām anantānāṃ vidhāyine  |<BR>
anāditve 'pi viśvasya bhoktre bhava namo 'stu te  || 63<BR>
<BR>
stumas tribhuvanārambhamūlaprakṛtim īśvaram  |<BR>
lipseran no7pakāraṃ ke yataḥ sampūrṇadharmaṇaḥ  || 64<BR>
<BR>
mahatsv apy arthakṛcchreṣu mohaughamalinīkṛtāḥ  |<BR>
smṛte yasmin prasīdanti matayas taṃ śivaṃ stumaḥ  || 65<BR>
<BR>
prabho bhavata eve7ha prabhuśaktir abhaṅgurā  |<BR>
yadicchayā pratāyete trailokyasya layodayau  || 66<BR>
<BR>
kukarmā9pi yam uddiśya devaṃ syāt sukṛtaṃ param  |<BR>
sukṛtasyā7pi saukṛtyaṃ yato 'nyatra na so 'si bhoḥ  || 67<BR>
<BR>
eṣa muṣṭyā gṛhīto 'si dṛṣṭa eṣa kva yāsi naḥ  |<BR>
iti bhaktirasādhmātā dhanyā dhāvanti dhūrjaṭim  || 68<BR>
<BR>
stumas tvām ṛgyajuḥsāmnāṃ śukrataḥ parataḥ param  |<BR>
yasya vedātmikājñeyam aho gambhīrasundarī  || 69<BR>
<BR>
vidhir ādis tathā9nto 'si viśvasya parameśvara  |<BR>
dharmagrāmaḥ pravṛtto yas tvatto na sa kuto bhavet  || 70<BR>
<BR>
namas te bhavasambhrāntabhrāntim udbhāvya bhindate  |<BR>
jñānānandaṃ ca nirdvandvaṃ deva vṛtvā vivṛṇvate  || 71<BR>
<BR>
yasyāḥ prāpyeta paryantaviśeṣaḥ kair manorathaiḥ  |<BR>
māyām ekanimeṣeṇa muṣṇaṃs tāṃ pātu naḥ śivaḥ  || 72<BR>
<BR>
vairāgyasya gatiṃ gurvīṃ jñānasya paramāṃ śriyam  |<BR>
naiḥspṛhyasya parāṃ koṭiṃ bibhratāṃ tvaṃ prabho prabhuḥ  || 73<BR>
<BR>
brahmaṇo 'pi bhavān brahma kasya ne8śas tvam īśituḥ  |<BR>
jagatkalyāṇakalyāṇaṃ kiyat tvam iti vetti kaḥ  || 74<BR>
<BR>
kim anyair bandhubhiḥ kiṃ ca suhṛdbhiḥ svāmibhis tathā  |<BR>
sarvasthāne mame8śa tvaṃ ya uddhartā bhavārṇavāt  || 75<BR>
<BR>
jayanti mohamāyādimalasaṃkṣālanakṣamāḥ  |<BR>
śaivayogabalākṛṣṭā divyapīyūṣavipruṣaḥ  || 76<BR>
<BR>
gāyatryā gīyate yasya dhiyāṃ tejaḥ pracodakam  |<BR>
codayed api kaccin naḥ sa dhiyaḥ satpathe prabhuḥ  || 77<BR>
<BR>
aṣṭamūrte kim ekasyām api mūrtau na naḥ sthitim  |<BR>
śāśvatīṃ kuruṣe yad vā tuṣṭaḥ sarvaṃ kariṣyasi  || 78<BR>
<BR>
vastutattvaṃ padārthānāṃ prāyeṇā7rthakriyākaram  |<BR>
bhavatas tv īśa nāmā7pi mokṣaparyantasiddhidam  || 79<BR>
<BR>
muhur muhur jagaccitrasyā7nyānyāṃ sthitim ūhitum  |<BR>
śaktir yā te tayā nātha ko manasvī na vismitaḥ  || 80<BR>
<BR>
duṣkaraṃ sukarīkartuṃ duḥkhaṃ sukhayituṃ tathā  |<BR>
ekavīrā smṛtir yasya taṃ smarāmaḥ smaradviṣam  || 81<BR>
<BR>
jayanti gītayo yāsāṃ sa geyaḥ parameśvaraḥ  |<BR>
yannāmnā9pi mahātmānaḥ kīryante pulakāṅkuraiḥ  || 82<BR>
<BR>
bhavān iva bhavān eva bhaved yadi paraṃ bhava  |<BR>
svaśaktivyūhasaṃvyūḍhatrailokyārambhasaṃhṛtiḥ  || 83<BR>
<BR>
mantro 'si mantraṇīyo 'si mantrī tvattaḥ kuto 'paraḥ  |<BR>
sa mahyaṃ dehi taṃ mantraṃ tvanmantraḥ syāṃ yathā prabho  || 84<BR>
<BR>
bhārūpaḥ satyasaṃkalpas tvam ātmā yasya so 'py aham  |<BR>
saṃsārī9ti kim īśai7ṣa svapnaḥ so 'pi kutas tvayi  || 85<BR>
<BR>
tad abhaṅgi tad agrāmyaṃ tad ekam upapattimat  |<BR>
tvayi karmaphalanyāsakṛtām aiśvaryam īśa yat  || 86<BR>
<BR>
kṣamaḥ kāṃ nā8padaṃ hantuṃ kāṃ dātuṃ sampadaṃ na vā  |<BR>
yo 'sau sa dayito 'smākaṃ devadevo vṛṣadhvajaḥ  || 87<BR>
<BR>
māyāmayamalāndhasya divyasya jñānacakṣuṣaḥ  |<BR>
nirmalīkaraṇe nātha tvadbhaktiḥ paramāñjanam  || 88<BR>
<BR>
nirbhayaṃ yad yad ānandamayam ekaṃ yad avyayam  |<BR>
padaṃ dehy ehi me deva tūrṇaṃ tat kiṃ pratīkṣase  || 89<BR>
<BR>
aho nisargagambhīro ghoraḥ saṃsārasāgaraḥ  |<BR>
aho tattaraṇopāyaḥ paraḥ ko 'pi maheśvaraḥ  || 90<BR>
<BR>
namaḥ kṛtakṛtāntānta tubhyaṃ madanamardine  |<BR>
mastakanyastagaṅgāya yathāyuktārthakāriṇe  || 91<BR>
<BR>
aiśvaryajñānavairāgyadharmebhyo 'py upari sthitim  |<BR>
nātha prārthayamānānāṃ tvad ṛte kā parā gatiḥ  || 92<BR>
<BR>
tvayy anicchati kaḥ śambho śaktaḥ kubjayituṃ tṛṇam  |<BR>
tvadicchānugṛhītas tu vahed brāhmīṃ dhuraṃ na kaḥ  || 93<BR>
<BR>
harapraṇatimāṇikyamukuṭotkaṭamastakāḥ  |<BR>
nameyuḥ kaṃ paraṃ kaṃ vā namayeyur na dhīdhanāḥ  || 94<BR>
<BR>
sarvavibhramanirmokaniṣkampam amṛtahradam  |<BR>
bhavajjñānāmbudher madhyam adhyāsīyā7pi dhūrjaṭe  || 95<BR>
<BR>
citraṃ yac citradṛṣṭo 'pi manorathagato 'pi vā  |<BR>
paramārthaphalaṃ nātha paripūrṇaṃ prayacchasi  || 96<BR>
<BR>
ko guṇair adhikas tvattas tvattaḥ ko nirguṇo 'dhikaḥ  |<BR>
iti nātha numaḥ kiṃ tvāṃ kiṃ nindāmo na manmahe  || 97<BR>
<BR>
kīrtane 'py amṛtaughasya yatprasatteḥ phalaṃ tava  |<BR>
tat pātum api ko 'nyo 'laṃ kim u dātuṃ jagatpate  || 98<BR>
<BR>
niḥśeṣaprārthanīyārthasārthasiddhinidhānataḥ  |<BR>
tvattas tvadbhaktim evā8ptuṃ prārthaye nātha sarvathā  || 99<BR>
<BR>
namas trailokyanāthāya tubhyaṃ bhava bhavajjuṣām  |<BR>
trilokīnāthatādānanirvināyakaśaktaye  || 100<BR>
<BR>
niḥśeṣakleśahānasya hetuḥ ka iti saṃśaye  |<BR>
svāmin so 'sī7ti niścitya kas tvāṃ na śaraṇaṃ gataḥ  || 101<BR>
<BR>
bhuktvā bhogān bhavabhrāntiṃ hitvā lapsye paraṃ padam  |<BR>
ity āśaṃse9ha śobheta śambhau bhaktimataḥ param  || 102<BR>
<BR>
nātha svapne 'pi yat kuryāṃ brūyāṃ vā sādhv asādhu vā  |<BR>
tvadadhīnatvadarpeṇa sarvatrā7trā7smi nirvṛtaḥ  || 103<BR>
<BR>
jyotiṣām api yaj jyotis tatra tvaddhāmni dhāvataḥ  |<BR>
cittasye8śa tamaḥsparśo manye vandhyātmajānujaḥ  || 104<BR>
<BR>
manye nyastapadaḥ so 'pi kṣemye mokṣasya vartmani  |<BR>
manorathaḥ sthito yasya seviṣye śivam ity ayam  || 105<BR>
<BR>
sthityutpattilayair lokatrayasyo7pakriyāsv iha  |<BR>
ekai9ve8śa bhavacchaktiḥ svatantraṃ tantram īkṣase  || 106<BR>
<BR>
trilokyām iha kas trātas tritāpyā no7patāpitaḥ  |<BR>
tasmai namo 'stu te yas tvaṃ tannirvāṇāmṛtahradaḥ  || 107<BR>
<BR>
kṛtrimā9pi bhavadbhaktir akṛtrimaphalodayā  |<BR>
niśchadmā ced bhaved eṣā kiṃphale9ti tvayo9cyatām  || 108<BR>
<BR>
tac cakṣur īkṣyase yena sā gatir gamyase yayā  |<BR>
phalaṃ tad aja jātaṃ yat tvatkathākalpapādapāt  || 109<BR>
<BR>
śreyasā śreya evai7tad upari tvayi yā sthitiḥ  |<BR>
tadantarāyahṛtaye tvam īśa śaraṇaṃ mama  || 110<BR>
<BR>
aho svādutamaḥ śarvasevāśaṃsāsudhārasaḥ  |<BR>
kutra kālakalāmātre na yo navanavāyate  || 111<BR>
muhur muhur aviśrāntas trailokyaṃ kalpanāśataiḥ  |<BR>
kalpayann api ko 'py eko nirvikalpo jayaty ajaḥ  || 112<BR>
<BR>
malatailāktasaṃsāravāsanāvartidāhinā  |<BR>
jñānadīpena deva tvāṃ kadā nu syām upasthitaḥ  || 113<BR>
<BR>
nimeṣam api yady ekaṃ kṣīṇadoṣe kariṣyasi  |<BR>
padaṃ citte tadā śambho kiṃ na sampādayiṣyasi  || 114<BR>
<BR>
dhanyo 'smi kṛtakṛtyo 'smi mahān asmī7ti bhāvanā  |<BR>
bhavet sālambanā tasya yas tvadālambanaḥ prabho  || 115<BR>
<BR>
śubhāśubhasya sarvasya svayaṃ kartā bhavān api  |<BR>
bhavadbhaktis tu jananī śubhasyai7ve8śa kevalam  || 116<BR>
<BR>
prasanne manasi svāmin kiṃ tvaṃ niviśase kim u  |<BR>
tvatpraveśāt prasīdet tad iti dolāyate janaḥ  || 117<BR>
<BR>
niścayaḥ punar eṣo 'tra tvadadhiṣṭhānam eva hi  |<BR>
prasādo manasaḥ svāmin sā siddhis tat paraṃ padam  || 118<BR>
<BR>
vacaś cetaś ca kāryaṃ ca śarīraṃ mama yat prabho  |<BR>
tvatprasādena tad bhūyād bhavadbhāvaikabhūṣaṇam  || 119<BR>
<BR>
stavacintāmaṇiṃ bhūrimanorathaphalapradam  |<BR>
bhaktilakṣmyālayaṃ śambho bhaṭṭanārāyaṇo vyadhāt  || 120<BR>
<BR>
<BR>
<BR>
<BR>
<BR>
</body></html>
