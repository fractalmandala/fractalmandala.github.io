<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title> Mandanamisra: Vibhramaviveka, TEXT WITH PADA MARKERS </title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

Mandanamisra: Vibhramaviveka<BR>
Based on the edition by L. Schmithausen: Maṇḍanamiśra's Vibhramavivekaḥ : mit einer Studie zur Entwicklung der indischen Irrtumslehre.<BR>
Wien 1965 (Sitzungsberichte der Österreichischen Akademie der Wissenschaften, Phil.-Hist. Klasse, 247,1; Veröffentlichungen der Kommission für Sprachen und Kulturen Süd- und Ostasiens, 2)<BR>
<BR>
<BR>
Input by Takahiro KATO<BR>
Tokyo, May 2012<BR>
tkhrkt@l.u-tokyo.ac.jp<BR>
<BR>
<BR>
The Text is not proof-read!<BR>
<BR>
<BR>
<BR>
TEXT WITH PADA MARKERS<BR>
<BR>
<BR>


<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>
<BR>
PADA MARKERS<BR>
<BR>
For a four-pada verse:<BR>
........  $ ........  &<BR>
........  % ........  //<BR>
<BR>
For a six-pada verse:<BR>
........  $ ........  &<BR>
........  % ........  \<BR>
........  # ........  //<BR>
<BR>


<BR>
Maṇḍanamiśra: Vibhramaviveka<BR>
<BR>
ātmakhyātir asatkhyātir  $ akhyātiḥ khyātir anyathā  &<BR>
parīkṣakāṇāṃ vibhrāntau  % vivādāt sā vivicyate  // MVibhr_1 //<BR>
<BR>
asac cakasti na vyoma-  $ kusuma? na .............  &<BR>
arthaḥ prakāśate 'to dhīs  % tadākāreti kecana  // MVibhr_2 //<BR>
<BR>
asaṃbhavi ca yāvac ca  $ tāvat saṃparihīyatām  &<BR>
saṃvedyākārasaṃtyāgo  % na bhrāntitve 'vakalpate  // MVibhr_3 //<BR>
<BR>
ekadeśāpabādhena  $ kalpamāne ca bādhake  &<BR>
na sarvabādhanaṃ yuktam  % iti nyāyavidaḥ sthitāḥ  // MVibhr_4 //<BR>
<BR>
anyo bahir bhāsamāno  $ nāntar arhati dhāraṇam  &<BR>
asattaiva varaṃ tasya  % bhrāntitvānuguṇā hi sā  // MVibhr_5 //<BR>
<BR>
nāntarvartitayā bhrāntir  $ asattvena tu seṣyate  &<BR>
akalpayitvāntas tasmād  % asattāṃ khalv acīkḷpat  // MVibhr_6 //<BR>
<BR>
nāntarvartibahirbhāso  $ bhrāntitvānupapattitaḥ  &<BR>
asattvenaiva tatkḷptau  % na pramāṇavatī hi sā  // MVibhr_7 //<BR>
<BR>
yathāvabhāsamānasya  $ kalpyāsattā niyogataḥ  &<BR>
antarbhāve 'pi ca bahir-  % bhāve bhrāntir na yujyate  // MVibhr_8 //<BR>
<BR>
akhyāter aviśeṣeṇa  $ syāt suṣupte 'pi vibhramaḥ  &<BR>
akhyātiḥ khalu tatrāpi  % na cākhyātir viśiṣyate  // MVibhr_9 //<BR>
<BR>
upālambhasya na padam  $ asato 'tra prakāśanam  &<BR>
ata eva yato bhrāntiḥ  % samyakkhyātau tathā bhavet  // MVibhr_10 //<BR>
<BR>
yujyate nānyathākhyātir  $ niradhiṣṭhānavibhrame  &<BR>
svapne hi niradhiṣṭhāno  % vibhramo vītasaṃśayaḥ  // MVibhr_11 //<BR>
<BR>
tatrāpy avartamānaṃ ced  $ gṛhyate vartamānavat  &<BR>
avartamānasyāsattā  % khapuṣpān na viśiṣyate  // MVibhr_12 //<BR>
atyantānanubhūtānāṃ  $ parasparaparāṇudām  &<BR>
dṛṣṭeś cāvartamānasya  % na khyānaṃ vartamānavat  // MVibhr_13 //<BR>
<BR>
khapuṣpatulye kā khyātir  $ nīrūpeṇaiva bhāsanāt  &<BR>
tad api vyavahārāṅgaṃ  % rūpavattvena bhāsanāt  // MVibhr_14 //<BR>
<BR>
kalpanāyām api tv evaṃ  $ nāsatkhyātivivarjanam  &<BR>
prakārāntarasaṃsargo  % nanv asann eva bhāsate  // MVibhr_15 //<BR>
<BR>
tasmād asata evedaṃ  $ rūpavattvena bhāsanam  &<BR>
avaśyakalpanīyatvāt  % kalpanāyāś ca lāghavāt  // MVibhr_16 //<BR>
<BR>
prāktattvajñānasaṃskāras  $ tatprabodhas sakāranaḥ  &<BR>
smarāmīti pramoṣas sa-  % hetur indriyayoginaḥ  // MVibhr_17 //<BR>
<BR>
bhrāntau sahākṣair manaso  $ duṣṭatāntarvivartitā  &<BR>
kāmaprakarṣamaraṇa-  % mūrcchāśokāmayādiṣu  // MVibhr_18 //<BR>
<BR>
ucchedakeṣu bahulaṃ  $ saṃskārasyānuvartanam  &<BR>
parapakṣeṣu kalpyāni  % bhūyiṣṭhānīti dṛśyate  // MVibhr_19 //<BR>
<BR>
sarvasaṃskāravicchedi-  $ maraṇāntarite 'smṛteḥ  &<BR>
janmāntarānubhūtaṃ ca  % na smaryata iti sthitam  // MVibhr_20 //<BR>
<BR>
        ........            ........                /<BR>
prāk[        .......            ........          ]  // MVibhr_21 //<BR>
<BR>
mandasaṃskārasahakṛd  $ ucchede tena vā vinā  &<BR>
doṣaiḥ kṣataṃ manaḥ kāryi  % praṇidhānādivarjitam  // MVibhr_22 //<BR>
<BR>
doṣair avikṛtaṃ svasthaṃ  $ praṇidhānādisaṃskṛtam  &<BR>
na kāryavaj jāgarāyām  % aho nayavidāṃ paraḥ  // MVibhr_23 //<BR>
<BR>
doṣakṣatiḥ kāryaśakti-  $ hānirūpā ca vidyate  &<BR>
atirekaś ca kāryasyety  % aho nyāyavivekitā  // MVibhr_24 //<BR>
<BR>
adhyārope bhaved gauṇī  $ vāhīke gomatir yathā  &<BR>
na saṃvidānuguṇyaṃ syān  % na vivekamatir yadi  // MVibhr_25 //<BR>
<BR>
akhyātir api saṃvittiṃ  $ naivānveti yato matiḥ  &<BR>
sāmānādhikaraṇyena  % rūpyam etad iti sthitā  // MVibhr_26 //<BR>
<BR>
tasmād vibhrama evāyam  $ iti yukto viniścayaḥ  &<BR>
na saṃvidanusāreṇa  % nimittaṃ tasya yujyate  // MVibhr_27 //<BR>
<BR>
ato 'nirvacanīyatvaṃ  $ varaṃ brahmavido viduḥ  &<BR>
avidyāyā avidyātvam  % anyathā parihīyate  // MVibhr_28 //<BR>
<BR>
sattve na mithyā śūnyatve  $ durnirūpaṃ prakāśanam  &<BR>
sadasatbhyām anirvācyāṃ  % tām avidyāṃ pracakṣate  // MVibhr_29 //<BR>
<BR>
vastuno 'nveṣaṇā tasyāṃ  $ bāhyābhyantaravartinaḥ  &<BR>
na yujyate yatra tatra  % vedyavastuni tatkṣateḥ  // MVibhr_30 //<BR>
<BR>
nāmarūpaprapañco 'yam  $ avidyaiva ca varṇyate  &<BR>
anyasya tv anyathā khyātau  % na prapañcavyapahnavaḥ  // MVibhr_31 //<BR>
<BR>
akhyātau śūnyam eva syāt  $ prapañcaḥ kiṃnibandhanaḥ  &<BR>
aprapañcaḥ saprapañca-  % rūpo bhātīti yujyate  // MVibhr_32 //<BR>
<BR>
asphuṭāgrahaṇe kāmam  $ mā bhasi sphuṭam ātmanā  &<BR>
avidyamāne tv adhyasye  % vaiśvarūpyaṃ vṛthākṛtam  // MVibhr_33 //<BR>
<BR>
citau vicitrākārāyāṃ  $ prapañcātmatayaiva hi  &<BR>
anirmokṣas tathā ca syād  % athavānityatāpatet  // MVibhr_34 //<BR>
<BR>
anekākāravibhrāntau  $ gandharvanagarādiṣu  &<BR>
ākārā vyaktam ekasyā  % dhiyo 'satyāś cakāsati  // MVibhr_35 //<BR>
<BR>
na bhūtaṃ cetaso rūpaṃ  $ nādhyāropāsphuṭagrahau  &<BR>
vibhrameṣu vivartatvam  % ato brahmavidāṃ matam  // MVibhr_36 //<BR>
<BR>
asato bhāsanāyogād  $ virodhāt saṃvido 'paraḥ  &<BR>
avocan nipuṇaṃmanyo  % vibhramaṃ samyagagraham  // MVibhr_37 //<BR>
<BR>
na kiñcid bhāsate ceti  $ viruddham iva dṛśyate  &<BR>
bhāsane rūpavattvena  % nāsat saṃvidvirodhataḥ  // MVibhr_38 //<BR>
<BR>
anyasyāpy anyathā khyātir  $ ata eva na yujyate  &<BR>
anyat prakāśate cānyad  % grāhyam ity atidurghaṭam  // MVibhr_39 //<BR>
<BR>
ālambanaṃ na hetutva-  $ mātrād akṣe 'pi tad yataḥ  &<BR>
ālambanaṃ na hetutva-  % mātreṇa vyavatiṣṭhate  // MVibhr_40 //<BR>
<BR>
yady ālambanarūpāc ca  $ dhīr anyad avabhāsate  &<BR>
tato 'nālambanaiva syāt  % tasya tallakṣaṇacyuteḥ  // MVibhr_41 //<BR>
<BR>
tathā ca tatsvabhāvāyā  $ nārthatattvaviniścayaḥ  &<BR>
sāpekṣāyā api grāhya-  % hīnā sā ced avedikā  // MVibhr_42 //<BR>
<BR>
        ........            ........             // MVibhr_43 //<BR>
<BR>
smṛtitvāśaṅkayā nātra  $ vartamāne na niścayaḥ  &<BR>
vivekāgrahaṇaṃ yasmād  % dhetubhāve na yujyate  // MVibhr_44 //<BR>
<BR>
hetūpaghāte khalu tat  $ tadabhāve sphuṭagrahaḥ  &<BR>
yatnenānupalabdheś ca  % tadabhāve ca niścayaḥ  // MVibhr_45 //<BR>
<BR>
sadṛśādṛṣṭacintādyāḥ  $ smṛtibījasya bodhakāḥ  &<BR>
smarāmīti ca pramoṣāt  % prāyeṇādhyakṣavibhramaḥ  // MVibhr_46 //<BR>
<BR>
iti pūrvaḥ pakṣaḥ //<BR>
<BR>
<BR>
ekāntasattve kā bhrāntir  $ asattve kiṃ prakāśatām  &<BR>
dvayānuguṇyād vṛddhānāṃ  % saṃmatā khyātir anyathā  // MVibhr_47 //<BR>
<BR>
yatra na prathate kiñcit  $ tatra tāvan na vibhramaḥ  &<BR>
suṣuptāv iva bhūcchāyā  % tamo bhāvo yathekṣyate  // MVibhr_48 //<BR>
<BR>
dvayor ekasya vā khyātir  $ asamyag vibhramo mataḥ  &<BR>
tatra keyam asamyaktā  % vijñānastham apāṭavam  // MVibhr_49 //<BR>
<BR>
atha sarvaprakārāṇām  $ agrahaḥ kasyacid grahaḥ  &<BR>
vastuno 'tatprakārasya  % tathā khyātis tu neṣyate  // MVibhr_50 //<BR>
<BR>
tatra dūrasthite sūkṣme  $ bhavaty apaṭudarśanam  &<BR>
sāmānyamātrakhyātir vā  % na bhramaś ca pratīyate  // MVibhr_51 //<BR>
<BR>
na ca sarvātmanārthasya  $ jñānaṃ kiñcana bodhakaṃ  &<BR>
sarvavijñānamithyātvam  % āpannaṃ punar anyathā  // MVibhr_52 //<BR>
<BR>
ato nāvartamānatvā-  $ jñānāt svapnamatir mṛṣā  &<BR>
vartamānatvabodhāt tu  % tathaikatvādhiropaṇāt  // MVibhr_53 //<BR>
<BR>
mithyā rajatadhīr nātra  $ vivekānavadhāraṇāt  &<BR>
pratyabhijñānavibhrāntau  % na smṛtitvaṃ na gamyate  // MVibhr_54 //<BR>
<BR>
ekasya ca viviktatvād  $ itarasya viviktatā  &<BR>
pratyakṣād avivekāc ca  % yuktaḥ pratyakṣavibhramaḥ  // MVibhr_55 //<BR>
<BR>
syāt smṛtād avivekāc ca  $ smṛtigocaravibhramaḥ  &<BR>
        ........       %     ........           // MVibhr_56 //<BR>
<BR>
        ........      $      ........           &<BR>
niyatā na pravṛttiḥ syān  % neṣṭā cet khyātir anyathā  // MVibhr_57 //<BR>
<BR>
na dṛśyādṛśyayor bhedaḥ  $ khyātiś cen nepsitātmanaḥ  &<BR>
nanu no viparītārthā  % dhīḥ pratītivirodhataḥ  // MVibhr_58 //<BR>
<BR>
anāśvāsāc ca rajata-  $ pratyayo rajate smṛtiḥ  &<BR>
naitan na hi pravarteta  % śuktikāśakale tadā  // MVibhr_59 //<BR>
<BR>
rajate sā pravṛttiś cen  $ na tasyāsaṃnidhānataḥ  &<BR>
asaṃnidhānābodhāc cet  % pravṛttiniyamaḥ kutaḥ  // MVibhr_60 //<BR>
<BR>
pravartate yat tatraiva  $ tat tatsaṃnidhikāritam  &<BR>
anyatra bhedagrahaṇād  % vivekāgrahaṇāt tathā  // MVibhr_61 //<BR>
<BR>
pravṛttibhedaḥ sādṛśyād  $ vivekāgrahaṇaṃ yadi  &<BR>
adṛṣṭeṣu pravarteta  % loṣṭādiṣv avivekataḥ  // MVibhr_62 //<BR>
<BR>
na tatra yadi tadbuddhiḥ  $ śuktikāśakale 'pi na  &<BR>
athāsti viparītārthā  % khyātir nihnūyate katham  // MVibhr_63 //<BR>
<BR>
adṛṣṭatvād apravṛttiḥ  $ śuktikāśakale samā  &<BR>
dṛṣṭaṃ tad yena rūpeṇa  % tat pravṛtter akāraṇam  // MVibhr_64 //<BR>
<BR>
dṛṣṭasmṛtāvivekāc ced  $ idam atra parīkṣyatām  &<BR>
tattvabodhād apātatva-  % bodhād rajatavedanāt  // MVibhr_65 //<BR>
<BR>
dṛṣṭe pravṛttiḥ pūrvasmin  $ viparītārthatā mateḥ  &<BR>
na dṛṣṭādṛṣṭayor bhedaḥ  % parasmin nopayoginī  // MVibhr_66 //<BR>
<BR>
khayogadarśane te hi  $ samāropopayoginī  &<BR>
nādṛṣṭe 'saṃprayukte vā  % cākṣuṣaḥ syād viparyayaḥ  // MVibhr_67 //<BR>
<BR>
smṛtipramāṇaphalayor  $ nānātvaṃ yadi ceṣyate  &<BR>
vivecitas tayos svārtho  % 'vivekaḥ kiṃnibandhanaḥ  // MVibhr_68 //<BR>
<BR>
anyasmāt sā svaviṣayaṃ  $ vivinakti smṛtir na cet  &<BR>
sāmānyadṛṣṭau cānyasya  % smṛtau syād vā sadā bhramaḥ  // MVibhr_69 //<BR>
<BR>
smarāmīti vivekān na  $ yadi naitat prakalpate  &<BR>
phalābhede phalonneya-  % jñānabhedamatiḥ kutaḥ  // MVibhr_70 //<BR>
<BR>
smarāmīti ca vijñānaṃ  $ smṛter anyad udāhṛtam  &<BR>
na ca mānaphalād bhinnā  % tat siddhyati phalād ṛte  // MVibhr_71 //<BR>
<BR>
manodoṣād yadi svārtho  $ na smṛtyā pravivicyate  &<BR>
timirādau kathaṃ svasthe  % svānte keśādivibhramaḥ  // MVibhr_72 //<BR>
<BR>
na tatrāpi mano duṣṭam  $ arthāntaravivecanāt  &<BR>
jñānād eva hi dṛṣṭatva-  % kalpanāyāś ca gauravāt  // MVibhr_73 //<BR>
<BR>
budhyamāno vivekaṃ ca  $ paśyāmīndriyadoṣataḥ  &<BR>
citrādirūpān dīpādīn  % iti lokaḥ prabhāṣate  // MVibhr_74 //<BR>
<BR>
indriyāṇāṃ doṣabhedān  $ niyatabhrāntidarśanam  &<BR>
na syād yasyāgrahe doṣa-  % vyāpāra iti niścayaḥ  // MVibhr_75 //<BR>
<BR>
na ca sarvā niyogena  $ bhrāntiḥ sādṛśyabandhanā  &<BR>
śvete pītabhramo dṛṣṭo  % madhure tiktavibhramaḥ  // MVibhr_76 //<BR>
<BR>
avyāpṛtau ca tatprāpter  $ nātaḥpittapravedanam  &<BR>
atyāsannasya saṃvittir  % durlabhā cāñjanādivat  // MVibhr_77 //<BR>
<BR>
na cākṣavṛttitajjanma-  $ jñānabhedāvivekajāḥ  &<BR>
dvicandrādibhramās te hi  % na pratyakṣe na ca smṛte  // MVibhr_78 //<BR>
<BR>
anyathālambanatve ca  $ na nirālambanā matiḥ  &<BR>
anyenāpi hi rūpeṇa  % cakṣur nālambate 'kṣadhīḥ  // MVibhr_79 //<BR>
<BR>
ālambanārthas tadyukta-  $ vyavahārasya yogyatā  &<BR>
anyasyāpi hi naivānyas  % sa ity eva hi darśitam  // MVibhr_80 //<BR>
<BR>
pravṛttiś śuktiśakale  $ tathā ca rajatārthinaḥ  &<BR>
ābhāsate kathañcic ca  % tan nātyantaṃ na bhāsate  // MVibhr_81 //<BR>
<BR>
tena nāveādikā yat tu  $ tadrūpāvyabhicārataḥ  &<BR>
prāmāṇyam ānapekṣyaṃ hi  % syād anyathā trapākaram  // MVibhr_82 //<BR>
trapākaraṃ kathaṃ tan naḥ  $ svataḥprāmāṇyavādinām  &<BR>
apy anyo 'vyabhicāreṇa  % dhīprāmāṇyam upāgamat  // MVibhr_83 //<BR>
<BR>
bodhād eva pramāṇatvam  $ iti mīmāṃsakasthitim  &<BR>
vidann avyabhicāreṇa  % tāṃ vyudasyaty apaṇḍitaḥ  // MVibhr_84 //<BR>
<BR>
arthenāvyabhicāraś cen  $ nābuddhena pramīyate  &<BR>
jñānasyāvyabhicārāc ca  % tadbodha iti durghaṭam  // MVibhr_85 //<BR>
upāsyo 'vyatirekaś ca  $ tajjñānasya tathānyathā  &<BR>
nāsiddhāvyatirekeṇa  % sa parāmṛśyate ..........  // MVibhr_86 //<BR>
<BR>
api cāvyatireko 'pi  $ jñānarūpeṇa vedyate  &<BR>
khyātau ca viparītāyāṃ  % tadvirodhaprasaṅgataḥ  // MVibhr_87 //<BR>
<BR>
tathā sati tad evāstu  $ viṣayasyāvabodhakam  &<BR>
artho nāvyatirekeṇa  % tatsāmarthyāptasaṃvidā  // MVibhr_88 //<BR>
<BR>
vyabhicārāpratītyā ced  $ aprāmāṇyanirākṛtiḥ  &<BR>
dūṣite vyabhicāreṇa  % na syāj jñāne pramāṇatā  // MVibhr_89 //<BR>
<BR>
naitad avyabhicāreṇa  $ prāmāṇyaṃ yasya duṣyati  &<BR>
vyabhicārād asau liṅgaṃ  % yathā nākṣaṃ tathāpi tat  // MVibhr_90 //<BR>
<BR>
saṃbandhajñānasāpekṣaṃ  $ yad upaity upayogitām  &<BR>
dūṣitaṃ vyabhicāreṇa  % tat syāt saṃśayakāraṇam  // MVibhr_91 //<BR>
<BR>
duṣyati vyabhicāreṇa  $ bodhakaṃ sattayaiva na  &<BR>
vijñānāc cārthasaṃvittis  % sattayaivendriyādivat  // MVibhr_92 //<BR>
<BR>
liṅgasyāvyabhicārād yat  $ prāpyate rūpato 'sya tat  &<BR>
siddhapratyayasāmarthya-  % pūrvau neto nimittatām  // MVibhr_93 //<BR>
<BR>
prāmāṇye tadabhāve cā-  $ vyatirekaviparyayau  &<BR>
tathā hy avyatireko 'pi  % bodhād evopavarṇitaḥ  // MVibhr_94 //<BR>
<BR>
vyatireko bādhabodhād  $ iti tacchrutiyuktatā  &<BR>
asiddhe jñānasāmarthye  % so 'siddho dūṣakaḥ katham  // MVibhr_95 //<BR>
<BR>
siddhe 'pi siddhasāmarthyam  $ asāmarthyaṃ kathaṃ nayet  &<BR>
nanu ca vyabhicāritve  % bādhakajñānasaṃmate  // MVibhr_96 //<BR>
<BR>
jñānarūpasya tenaiva  $ vihanyeta pramāṇatā  &<BR>
artho yathā jñānarūpāt  % tathaivety avasīyate  // MVibhr_97 //<BR>
<BR>
vyabhicāramater eva  $ na tathaiveti gamyate  &<BR>
tat satyaṃ bādhakajñānaṃ  % yatra tatra vihanyate  // MVibhr_98 //<BR>
<BR>
anyatra tu vighātaḥ syān  $ na sākṣān nāpi cārthataḥ  &<BR>
anumānaṃ bhavet tac ca  % tenāpahṛtagocaram  // MVibhr_99 //<BR>
<BR>
nodeti jāgrato buddhir  $ iti bhāṣye nidarśitam  &<BR>
vyabhicārajñānamātrāt  % prāmāṇyasya na naḥ kṣatiḥ  // MVibhr_100 //<BR>
<BR>
vyabhicāriṇi nāśvāsaḥ  $     ........       &<BR>
        ........      %      ........           // MVibhr_101 //<BR>
<BR>
tridhāpi vyabhicāreṇa  $ prāmāṇyaṃ nopahanyate  &<BR>
uktaṃ nāvyatirekasya  % pramāṇatvanimittatā  // MVibhr_102 //<BR>
<BR>
yena syād dhetvabhāvena  $ vyabhicāre viparyayaḥ  &<BR>
dhūmādīnām api na tad  % varṇyate 'vyabhicārataḥ  // MVibhr_103 //<BR>
<BR>
bodhād eva tadutpattāv  $ aṅgabhāvo 'sya sammataḥ  &<BR>
tathā hy avyabhicārāṇāṃ  % kutaścana nimittataḥ  // MVibhr_104 //<BR>
<BR>
bodhasyānudaye kaścit  $ prāmāṇyaṃ nānumanyate  &<BR>
ekārthaniyataṃ bodhaṃ  % janayad vyabhicāry api  // MVibhr_105 //<BR>
<BR>
pramāṇam iṣyate cakṣur  $ nīle bhāve site bhavat  &<BR>
na cāpi vyabhicārasya  % sākṣāt prāmāṇyaghātitā  // MVibhr_106 //<BR>
<BR>
kvacid dṛṣṭā bhrāntibodhe  $ bādhadhīr upaghātikā  &<BR>
prameyatvordhvatādīnāṃ  % bodha evāvadhārakaḥ  // MVibhr_107 //<BR>
<BR>
nāstīti na pramāṇatvaṃ  $ hetvabhāvāc ca nāsty asau  &<BR>
tadbhāvāc ca pramāṇatvam  % akṣāṇāṃ vyabhicāriṇām  // MVibhr_108 //<BR>
<BR>
na cāvadhārite yukto  $ dvaividhyāt saṃśayodbhavaḥ  &<BR>
na niścite 'pi hi sthāṇāv  % ūrdhvatvena viśerate  // MVibhr_109 //<BR>
<BR>
        ........      $      ........               &<BR>
na cāvadhāraṇād eva  % tattvato 'navadhāraṇam  // MVibhr_110 //<BR>
<BR>
evaṃ yatas tato naivaṃ  $ bhaved atisubhāṣitam  &<BR>
utpattyaiva ca vijñānaṃ  % tathātvasyāvadhārakam  // MVibhr_111 //<BR>
<BR>
na cet tathā nānyato 'pi  $ tasya prāmāṇyasambhavaḥ  &<BR>
pramāṇatvāpramāṇatve  % 'vyatirekaviparyayau  // MVibhr_112 //<BR>
<BR>
anaṅge iti moghaiva  $ tayor atra vicāraṇā  &<BR>
ato 'vadhāraṇābhāsa-  % vyabhicārāt parīkṣaṇam  // MVibhr_113 //<BR>
<BR>
prastutya .....  $       ........        &<BR>
hetvabhāve phalābhāva-  % niyamo syāt tato gate  // MVibhr_114 //<BR>
<BR>
abhāve hetudoṣāṇāṃ  $ tathākhyātiviniścayaḥ  &<BR>
hetau phalaṃ na niyataṃ  % pariṇāmādyapekṣiṇi  // MVibhr_115 //<BR>
<BR>
aduṣṭe 'pi tato hetau  $ na sphuṭagrahaniścayaḥ  &<BR>
pratyakṣo 'nubhavaḥ sādhyo  % na hetor vyabhicāriṇaḥ  // MVibhr_116 //<BR>
<BR>
viparyayaphalābhāvo  $ hetvabhāvāt tu yujyate  &<BR>
nirodhād yuktakāryasya  % viparītasya sādhanāt  // MVibhr_117 //<BR>
<BR>
doṣāṇāṃ nitarāṃ doṣa-  $ bhāvo 'bhivyaktim ṛcchati  &<BR>
kāryātireko jaṭhare  % vahnau dṛṣṭaś ca bhasmake  // MVibhr_118 //<BR>
<BR>
kāmādyupaplute citte  $ dṛṣṭitā smaraṇātmani  &<BR>
sāmānādhikaraṇyenā-  % mukhyarūpya pratītitaḥ  // MVibhr_119 //<BR>
<BR>
abhinnaikā ca sā saṃvit  $ kaṃ pakṣam apabadhatām  &<BR>
śūnyaṃ prakāśate ceti  % dvayaṃ vipratiṣedhavat  // MVibhr_120 //<BR>
<BR>
bhāsane rūpavattvena  $ śūnyaivocyeta śūnyatā  &<BR>
sarvarūpaviveko hi  % śūnyam ity abhibhāṣyate  // MVibhr_121 //<BR>
<BR>
parai rūpābhyupagame  $ tatra śūnyaiva śūnyadhīḥ  &<BR>
abhāvo bhāvarūpeṇa  % bhātīti yadi manyate  // MVibhr_122 //<BR>
anyathā khyātir eveṣṭā  $ śūnyaṃ tad api cen matam  &<BR>
naitad vipratiṣidhyete  % śūnyatābhāvarūpate  // MVibhr_123 //<BR>
<BR>
ato 'taddeśakālatva-  $ mātraṃ tasyeha śūnyatā  &<BR>
nanv asti yad yathā vastu  % tathā khyātau na vibhramaḥ  // MVibhr_124 //<BR>
<BR>
na yathāsti tathā khyātau  $ śūnyakhyāter na mucyate  &<BR>
kecid āhuḥ prakāribhyaḥ  % prakārā na cakāsati  // MVibhr_125 //<BR>
<BR>
viviktās te tathā bhānti  $ te ca santa iti sthitiḥ  &<BR>
anye tanmātraśūnyatvaṃ  % manvate nānyathā bhramaḥ  // MVibhr_126 //<BR>
<BR>
nānyathā dhīr vastuniṣṭhā  $ vastvālambād vinā na sā  &<BR>
svayaṃ tu vārttikakṛtā  % samādhir iha varṇitaḥ  // MVibhr_127 //<BR>
<BR>
bhāvāntaram abhāvo 'nyo  $ na kaścid anirūpaṇāt  &<BR>
satyaṃ yathāsti na tathā  % bhāsane vibhramo mataḥ  // MVibhr_128 //<BR>
<BR>
na yenāsti prakāreṇa  $ na tu tucchaḥ pratīyate  &<BR>
tathā katham abhāvyo 'sya  % sa hi bhāti tathā ca saḥ  // MVibhr_129 //<BR>
<BR>
bhāvāntaram abhāvo hi  $ kayācit tu vyapekṣayā  &<BR>
anyathākhyātipakṣe ca  % na prakārāntaraṃ na sat  // MVibhr_130 //<BR>
<BR>
anyasya ca na tasyeti  $ khyātir yuktā mṛṣā ca sā  &<BR>
prakārāntarasaṃsargo  % nanv asann eva bhāsate  // MVibhr_131 //<BR>
<BR>
saṃvedyaṃ nanyarupatvam  $ anyasya ..............  &<BR>
bhinnayor atra saṃsargo  % na kaścid avabhāsate  // MVibhr_132 //<BR>
<BR>
anyātmanāparakhyātiḥ  $ sa cābhāve 'sya tan mṛṣā  &<BR>
abhāvagrāhiṇī buddhir  % bhāvāntaram upāśritā  // MVibhr_133 //<BR>
<BR>
tadanyasmāt pṛthaktvena  $ nirupākhyo na vidyate  &<BR>
ato bhāvāntaraṃ muktvā  % tatrābhāvānirūpaṇāt  // MVibhr_134 //<BR>
<BR>
na buddhyā bhāvaśūnyatvaṃ  $ mṛṣā ceti vipaścitaḥ  &<BR>
na vai śaśaviṣāṇe 'pi  % khyātasya nirupākhyatā  // MVibhr_135 //<BR>
<BR>
śaśasaṃsargirūpaṃ hi  $ viṣāṇaṃ tatra gamyate  &<BR>
avastu tac ca no yena  % khuradharmiṇi vīkṣitam  // MVibhr_136 //<BR>
<BR>
asaṃsṛṣṭasya so 'bhāva  $ iti khyātir mṛṣā ca sā  &<BR>
aṅgulyagre hastiyūtham  % ity eṣā pratibhā tathā  // MVibhr_137 //<BR>
<BR>
svapne 'py avartamānasya  $ grahaṇaṃ vartamānavat  &<BR>
nāviśeṣaḥ khapuṣpāc ca  % svakāle tasya vastutā  // MVibhr_138 //<BR>
<BR>
tatkālam eva hi jñeyaṃ  $ jñānam eva tu saṃprati  &<BR>
vartamānatvam apy atra  % dṛṣṭam anyatra rūpyate  // MVibhr_139 //<BR>
<BR>
anyasyāpy anyathā dṛṣṭiḥ  $ parasparavirodhinām  &<BR>
atyantānanubhūtatvam  % asti tatkāritaṃ yataḥ  // MVibhr_140 //<BR>
<BR>
na jñeyaśūnyaṃ vijñānaṃ  $ svātmahāniprasaṅgataḥ  &<BR>
nirupākhyād ātmayogād  % asvātantryāc ca cetasaḥ  // MVibhr_141 //<BR>
<BR>
pramāṇavanty adṛṣṭāni  $ kalpyante subahūny api  &<BR>
saṃskāracchedahetūnāṃ  % tattvaṃ naikāntataḥ sthitam  // MVibhr_142 //<BR>
<BR>
janmāntarānubhūtaṃ ca  $ na smaryata iti sthitam  &<BR>
tatkarmaphalasaṃbandhaṃ  % pratīti pratijānate  // MVibhr_143 //<BR>
<BR>
tathā hy anādau saṃsāre  $ karmabhedān smarann api  &<BR>
anantakṛtakarmatvāt  % ko vidyāt kasya kiṃ phalam  // MVibhr_144 //<BR>
<BR>
svāntasyopaplavaḥ svapne  $ smṛtibījasya bodhakaḥ  &<BR>
tasya ca jagrato 'bhāvān  % nodeti svapnadarśanam  // MVibhr_145 //<BR>
<BR>
kāmādyupaplave 'py evaṃ  $ kāryādhikyam udāhṛtam  &<BR>
agrāhyam eva gṛhṇāti  % svayaṃ kalpayati hy ayam  // MVibhr_146 //<BR>
<BR>
doṣakṣatasya manasas  $ tat kāryaṃ .................  &<BR>
tad adhyārope no gauṇī  % tathety adhyavasāyataḥ  // MVibhr_147 //<BR>
<BR>
khyāti sannihite 'śūnyaṃ  $ sad bhāvāntaraghaṭṭitam  &<BR>
prabhāsatām asattā tu  % no śūnyaṃ tad anātmakam  // MVibhr_148 //<BR>
<BR>
        ........            ........              // MVibhr_149 //<BR>
<BR>
evaṃ nirvacanīyā ca  $ nāvidyā parihāsyate  &<BR>
avidyātvaṃ yato 'nyasya  % sānyarūpaṃ prakāśayet  // MVibhr_150 //<BR>
<BR>
        ........            ........              // MVibhr_151 //<BR>
        ........            ........              // MVibhr_152 //<BR>
        ........            ........              // MVibhr_153 //<BR>
<BR>
bādhyajñānasya mithyātvaṃ  $ nānyathā vyavatiṣṭhate  &<BR>
tena yāvad bādhanīyaṃ  % tāvan mithyeti yujyate  // MVibhr_154 //<BR>
<BR>
bhrāntijñeye ca bāhyatvaṃ  $ bādhakair na nirasyate  &<BR>
na gamyate 'ntarvartitvaṃ  % nānirvācyatayā matiḥ  // MVibhr_155 //<BR>
<BR>
kiṃ tv ataddeśakālatvaṃ  $ gamyate bāhyavastunaḥ  &<BR>
tasmān na bāhyavastutvaṃ  % mṛṣā bodhān na bādhanāt  // MVibhr_156 //<BR>
<BR>
prasaktapratiṣedhātmā  $ bādho 'khyātau na yujyate  &<BR>
sādhayaty anyathā khyātiṃ  % bādha eva ca naḥ sphuṭam  // MVibhr_157 //<BR>
<BR>
prasañjikā hi nākhyātir  $ asmatpakṣe tu yujyate  &<BR>
na cāgrahaniṣedho 'yaṃ  % sarvajñānaprasaṅgataḥ  // MVibhr_158 //<BR>
<BR>
vivekadhīr niṣedho 'yaṃ  $ na pratītyānugamyate  &<BR>
na krame yaugapadye vā  % vivekamatir īdṛśī  // MVibhr_159 //<BR>
<BR>
avivekagrahe syāc cet  $ satyaṃ na tu viviktayoḥ  &<BR>
agrahe prāptyabhāvena  % prāpteḥ pūrvaṃ tu yujyate  // MVibhr_160 //<BR>
<BR>
       ........        $    ........            &<BR>
dvayor abhāvāt svapne ca  % viveko gamyate kayoḥ  // MVibhr_161 //<BR>
smṛtatvenāvivikte cet  $ tathā bādhā vihanyate  &<BR>
syāt sarvaivaṃvidhā bādhā  % paścāt dharmiṇi dharmadhīḥ  // MVibhr_162 //<BR>
<BR>
tad yuktaṃ bādhakajñānād  $ vācoyuktir iyaṃ bhavet  &<BR>
arthe 'nyathāpi saty eṣa  % dhiyākāraḥ pratīyate  // MVibhr_163 //<BR>
<BR>
ātmakhyātau sarvam evāntar āhuḥ  $ śūnyakhyātau śūnyam eveti kecit  &<BR>
akhyātau no tattvamithyāvibhāgas  % tasmād eṣāṃ vibhramāṇāṃ vivekaḥ  // MVibhr_164 //<BR>
<BR>
<BR>
<BR>
<BR>
<BR>
<BR>
</body></html>
