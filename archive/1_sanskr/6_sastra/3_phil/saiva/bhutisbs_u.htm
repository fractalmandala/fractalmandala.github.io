<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
    <title>Bhuti(raja): Svabodhasiddhi</title>
    <style>
      body     { background-color: #FFFFFF; font-family: Arial Unicode Ms, Arial Unicode Ms Standard }
      .large { font-size: 18px; }
      .red { color: #FF0000; }
      .blue { color: #0000FF; }
      td { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 
'Code2000', 'Courier New', 'Doulos SIL', 'Fixedsys Excelsio', 'Free Monospaced', 
'Free Serif', 'Everson Mono Unicode', 'Arial', 'CN-Arial', 'CN-Times'; }
      hr { width: 50%; height: 1px; margin-left: 0; margin-right: auto; }
    </style>
  </head>
  <body>
<br><br>Bhuti(raja): Svabodhasiddhi<br>
<br>
<br>
Based on Hanneder, Jürgen: Bhūtis Svabodhasiddhi. IN: ZDMG 167 (2017), 153-166<br>
<br>
<br>
Input by Jürgen Hanneder<br>
[GRETIL-Version: 2017-06-22]<br>
<br>
<br>
<br>
<br>
<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!   <br>
COPYRIGHT AND TERMS OF USAGE AS FOR SOURCE FILE. <br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration <br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<br>
<br>
<br>
<br>
<br>
<br>
Bhūti(rāja): Svabodhasiddhi<br>
<br>
<br>
namaḥ sakalakalyāṇamayakaivalyadāyine /<br>
śivāya śamitāśeṣabhavādhvadhvāntabhānave //1//<br>
<br>
aśeṣadarśanāveśaviśeṣādhivivarjitam /<br>
svasaṃvedanasaṃvedyaṃ svasthaṃ vande paraṃ śivam //2//<br>
<br>
nirastakalpanājālavikalpaughavighātine /<br>
namo 'stu paramānandapadātītāya śambhave //3//<br>
<br>
jayanty apārasaṃsārasārāsāravibhāgadāḥ /<br>
kaivalyajñānasaṃbodhahetavaś śambhavāṅghrayaḥ //4//<br>
<br>
mano buddhir ahaṃ prāṇās tanmātrendriyajīvanam /<br>
yaṃ dṛṣṭvā vinivartante tam upāsyam upāsmahe //5//<br>
<br>
mamāham iti hṛdgranthicchedanaikakṛpāṇikām /<br>
spandāspandakṛtagrāsāṃ naumy ahaṃ śuddhasaṃvidam //6//<br>
<br>
vyapadeśavihīnasya tattvasya kathanaṃ katham /<br>
svasaṃvedanasadyuktyā gamyate yadi kenacit //7//<br>
<br>
jñānayogopadeśena yasya nāśvāsa āntaraḥ /<br>
samāśvāsavihīnatvāt kathaṃ naiḥśreyasaṃ phalam //8//<br>
<br>
upeyaprāptyupāyo 'yaṃ svabodhe jāgarūkatā /<br>
svabodhajāgarūkatvān nirvibhāgā sthitir muneḥ //9//<br>
<br>
upāyo nāparaḥ kaścit svasattānugamād ṛte /<br>
tām evānusaran yogī svastho yaḥ sa sukhī bhavet //10//<br>
<br>
svasaṃkalpaparāmarśād viśuddhajñānasaṃśrayāt /<br>
paramāhlādalābhāc ca bodhaikaghanatā muneḥ //11//<br>
<br>
nigṛhīte svasaṃkalpe śakteḥ śaktimati sthitiḥ /<br>
śaktiśaktimator aikyam ity upeyaṃ ca yoginām //12//<br>
<br>
prāpte svarūpavijñāne santyakte tattvakañcuke /<br>
udyogakāraṇe kīrṇe muktaḥ sa kila kathyate //13//<br>
<br>
bodhamātre grahaḥ kāryaḥ suprabuddhena cetasā /<br>
tāvad yāvat svasāmarthyāt svaniṣṭhaḥ kevalo bhavet //14//<br>
<br>
sarvadā suprabuddhas san paśyaty ātmānam ātmanā /<br>
draṣṭuḥ svarūpasaṃsthasya kim anyad avaśiṣyate //15//<br>
<br>
sadaiva suprabuddhatvam etāvan manasaḥ kṣayaḥ /<br>
tatkṣayād yogināṃ samyaksākṣātkāro bhavaty alam //16//<br>
<br>
paryāvṛttaḥ svasaṃvittau vartate yas tv abhedataḥ /<br>
sa samrāḍ yogayuktānām ajñānadhvāntabhāskaraḥ //17//<br>
<br>
svarūpānubhavāhlādadaśātītendusaṃsthitiḥ /<br>
avāptavyaṃ kim astīha kṣīṇāntaḥkaraṇasya me //18//<br>
<br>
svaparijñaptiviśrāntī sudṛḍhe yasya susphuṭe /<br>
tasya vṛttivimuktasya bhavet kevalatācirāt //19//<br>
<br>
grāhyagrahaṇasaṃskāratiraskāraikacetasām /<br>
yogināṃ svātmaniṣṭhānāṃ mokṣalakṣmīr na durlabhā //20//<br>
<br>
labdhā svarūpaviśrāntir nirvṛttā kleśasantatiḥ /<br>
grāhyagrāhakatā bhagnā svarūpastho' smi saṃsthitaḥ //21//<br>
<br>
abhedabodhasaṃbodhasvarūpānubhavasthitim /<br>
vyutthitaḥ sanniruddho vā labhate yaḥ sa tattvavit //22//<br>
<br>
yasya sarvāsv avasthāsu svasthitir naiva lupyate /<br>
tasya kiṃ nāma kurvanti śāstrabhramaṇavibhramāḥ //23//<br>
<br>
vigalitasadasadvikalpasadasadbhramajanitamohamuktātmā /<br>
jīvann api janamadhye vigatabhayaḥ sarvadā yogī //24//<br>
<br>
nirastakaraṇo yena samādhiḥ sevitaḥ sakṛt /<br>
paraḥ sākṣātkṛtas tena caritārthena yoginā //25//<br>
<br>
ahamātmany asambhinnaḥ saṃgṛhya svaprayatnataḥ /<br>
prabuddhaḥ syāt svaniṣṭhaḥ san yāvat sādāśivadyutiḥ //26//<br>
<br>
nirastasarvārthaniraṃśavṛttir jñānī sakṛt svātmani labdhalābhaḥ /<br>
samyaṅnibodhaikaparaḥ svaniṣṭhaḥ svakañcukaṃ hanta jahāti yogī //27//<br>
<br>
vāganubhavasadyuktir yasyāsti nirantaraṃ svasaṃvittau /<br>
tasyopadeśakaraṇaṃ yuktaṃ śiṣyeṣu bodhanaṃ samyak //28//<br>
<br>
nairvāsanyāt svasaṃbodhāt tyāgād āśābhimānayoḥ /<br>
sadasatpadavicchedān na punar vigrahagrahaḥ //29//<br>
<br>
āśvastāntaḥkaraṇaḥ kṣīṇavikalpaḥ svarūpalābharataḥ /<br>
svānubhavāmṛtatṛptaḥ kaivalyaṃ yāti caritārthaḥ //30//<br>
<br>
ittham upeyaprāptau vigatamalā citprakāśikā satyā /<br>
kaivalyabhūtijananī svabodhasiddhir mayā gaditā //31//<br>
<br>
yenopadeśena nalabdhalābho bhavaty alaṃ saṃśayadoṣamuktaḥ /<br>
tenopadeśena nasaṃśayena kiṃ nāma kuryād bahuśāstrapāṭhī //32//<br>
<br>
aśeṣakṛtamaṅgalaṃ vividhakarmadāvānalaṃ svarūpapadadarśakaṃ sakalakalpanāvarjitam /<br>
samastasukhamandiraṃ vividhaduḥkhamūlacchide namāmy asamasundaraṃ gurumukhopadiṣṭaṃ śivam //33//<br>
</body></html>
