<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
    <title>Ksemaraja: Bodhavilasa</title>
    <style>
      body     { background-color: #FFFFFF; font-family: Arial Unicode Ms, Arial Unicode Ms Standard }
      .large { font-size: 18px; }
      .red { color: #FF0000; }
      .blue { color: #0000FF; }
      td { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 
'Code2000', 'Courier New', 'Doulos SIL', 'Fixedsys Excelsio', 'Free Monospaced', 
'Free Serif', 'Everson Mono Unicode', 'Arial', 'CN-Arial', 'CN-Times'; }
      hr { width: 50%; height: 1px; margin-left: 0; margin-right: auto; }
    </style>
  </head>
  <body>
<br><br>Ksemaraja: Bodhavilasa<br>
<br>
<br>
Based on Pensa, Corrado: Il Bodhavilāsa di Kṣemarāja.<br>
Rivista di Studi Orientali 36 (1961): 125-134.<br>
<br>
<br>
Input by Daniele Cuneo<br>
<br>
<br>
<br>
<br>
<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!   <br>
COPYRIGHT AND TERMS OF USAGE AS FOR SOURCE FILE. <br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration <br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<br>
<br>
<br>
<br>
<br>
<br>
Kṣemarāja: Bodhavilāsa<br>
<br>
<br>
oṃ namo netrāya //<br>
<br>
namaḥ śivāya satataṃ pañcakṛtyavidhāyine /<br>
cidānandaghanasvātmaparamārthāvabhāsine // 1 //<br>
<br>
citiḥ svatantrā viśvasya hetur ity abhidhīyate /<br>
svātantryarūpā jñātā ca siddhīr vā saṃprayacchate // 2 //<br>
<br>
sā svabhittau svecchayaiva viśvasyonmīlanāya ca /<br>
nānānurūpavaicitryād grāhyagrāhakabhedataḥ // 3 //<br>
<br>
viśvasya tasya vaicitryaṃ grāhyabhedena saṃsthitam /<br>
nānāvaicitryayogena cottamādhamasaṅkhyayā // 4 //<br>
<br>
citisaṅkocanāc cittaṃ cetano 'pi maheśvaraḥ /<br>
vaṭadhanikāvat tatra viśvarūpaṃ ca tad viduḥ // 5 //<br>
<br>
caitanyam ātmano rūpaṃ śuddham atyantanirmalam /<br>
tad eva niyamāsaktaṃ cittaṃ cid abhidhīyate // 6 //<br>
<br>
arthonmukhatayā saṃvic citte viśrāntim āgatā /<br>
saṅkocātmapradhānatvāc citiś cittaṃ vidur budhāḥ // 7 //<br>
<br>
māyāpramātā cidrūpas tanmayatvena dehinām /<br>
vartate viṣayāsaktaḥ sadvivekavivarjitaḥ // 8 //<br>
<br>
sadaikaḥ pratithaś cittaṃ kalāsattvaguṇādibhiḥ /<br>
saptapramatṛkatvena ṣaṭtriṃśattattvasaṅkhyayā // 9 //<br>
<br>
ekaḥ sarvagataḥ śuddhaḥ sambodhātmā maheśvaraḥ /<br>
saivāhantāparijñānān muktiḥ karatale sthitā // 10 //<br>
<br>
pramātṛsaptakatvena ṣaṭtriṃśattattvasaṅkhyayā /<br>
bhāvitaḥ sa maheśāno mokṣalakṣmīḥ pravartate // 11 //<br>
<br>
tadbhūmikā darśanādyās sarvā eva na saṃśayaḥ /<br>
bhūmikāḥ kṛtrimā yadvan naṭo gṛhṇāti svecchayā // 12 //<br>
<br>
tadvad eva cidānandasvecchocchalitabṛṃhitaḥ /<br>
ātmā gṛhṇāti vipulā darśanādyā vibhūtayaḥ // 12 //<br>
<br>
cidānandasamullāsollasitātmā virājate /<br>
cidvatsvaśaktisaṅkocāt saṃsāre malināyate // 13 //<br>
<br>
apūrṇo 'smīti vividhair malaiḥ sa malinīkṛtaḥ /<br>
māyīyāṇavakārmākhyair vyāpako 'pi jagadvibhuḥ // 15 //<br>
<br>
vyāpī yadvan mahādevaḥ kroti pañcakṛtyatām /<br>
tadvad evāyam ātmāpi kurute śaktimohitaḥ // 16 //<br>
<br>
śakto vikāsāc chaktīśo gīyate tattvavādibhiḥ /<br>
saṅkocanāt saṅkocitaḥ saṃsārīty abhidhīyate // 17 //<br>
<br>
māyā rūpaṃ hi yat kiṃcid ālokayitum udyatā /<br>
sādhyasṛṣṭiṃ vijānīyād anyā śaktiḥ sthitir matā // 18 //<br>
<br>
saṃhārāt saṃhṛtā devī cidaikye 'nugraho mataḥ /<br>
tadekasārāprathanāt tirodhānābhidhīyate // 19 //<br>
<br>
itthaṃ sadā saṃnihitaḥ pañcavāhavidhiḥ kramāt /<br>
jñātaś cintāmaṇir asāv ajñānāt kāṣṭaloṣṭavat // 20 //<br>
<br>
sadvimarśabalenaivaṃ nityaṃ yaḥ pariśīlate /<br>
sa muktaḥ sarvabandhebhyo nityānandamayo bhavet // 21 //<br>
<br>
cidvahnir grasate so 'yaṃ suprabuddho 'sty asau yadā /<br>
tadāsau vimalo jñeyaś cidvahniḥ sarvabhakṣakaḥ // 22 //<br>
<br>
etadbalena saṃyukto yogī nirvāṇalakṣaṇaḥ /<br>
padaṃ prāpnoti vimalaṃ so 'cirān nātra saṃśayaḥ // 23 //<br>
<br>
cidvahnir balalābhe 'pi viśvam ābhāti cinmayam /<br>
svānandāmṛtakallolam etad ucchalitaṃ bahiḥ // 24 //<br>
<br>
tad eva śyānatāṃ yātaṃ bhāvarūpair vibhāvyate /<br>
svātmā maheśvaro devaḥ krīḍate parameśvaraḥ // 25 //<br>
<br>
iti yaḥ satataṃ vetti sa mukto mocayaty api /<br>
sattvavrātaṃ kṣaṇenaiva ghorāt saṃsārabandhanāt // 26 //<br>
<br>
yaḥ kaścit ānandabalaḥ sa svarūpapadasthitaḥ /<br>
iti yasya samullāsollāsitodayaśālinaḥ // 27 //<br>
<br>
tasya svarūpaniṣṭhasya vyutthāne 'pi tad arthyate /<br>
etat prayatnasāmārthyāj janair evādhigamyate // 28 //<br>
<br>
madhyadhāmavikāsāc ca cidānandāt prakāśate /<br>
tatprakāśād divyadṛṣṭir jñānarūpā vibhāvyate // 29 //<br>
<br>
nirmalā suprabhā śuddhā nityānandamayī parā /<br>
nirdehacchedajālāpi jñānadṛṣṭir vijṛmbhate // 30 //<br>
<br>
madhyadhāmavikāse tu upāyo balavatsthitiḥ /<br>
vikalpakṣayasaṅkocavikāsādyā anekaśaḥ // 31 //<br>
<br>
 akiñciccintanād eva vikalpānāṃ kṣayo bhavet /<br>
cidbodhād vilasacchaktī raktāsau bhāvamaṇḍale // 32 //<br>
<br>
tatrānuraktā divyaughaṃ paśyate vimalātmakam /<br>
śaktisaṅkocam etad dhi procyate brahmavādibhiḥ // 33 //<br>
<br>
ādyantakoṭiviśrāmabindunādalayās tathā /<br>
aśaṅkitabhayakrodhabībhatsādiparigrahāḥ // 34 //<br>
<br>
ity etat kathitaṃ devi madhyadhāmavikāsakam /<br>
tatra śakto dinair evaṃ prapnoti parasampadam // 35 //<br>
<br>
yo 'ntaḥsamādhisaṃskāraṃ bhramate vimalatviṣām /<br>
sa visargabalād eva vimṛśya ca punaḥ punaḥ // 36 //<br>
<br>
vyutthāne 'pi yatas tasya svarūpaṃ samprakāśate /<br>
yogino bodhaniṣṭhasya nityānandarasasya ca // 37 //<br>
<br>
tat prakāśānandamayī mantravīryopabṛṃhitā /<br>
pūṛnāhantācid ity antaḥsamullāsābhiyoginaḥ // 38 //<br>
<br>
tatrāsau vilasan yogī mantreśvarapade sthitaḥ /<br>
tatra śakto vibhur yadvat krīḍate śaktibṛṃhitaḥ // 39 //<br>
<br>
evaṃ svatantratā tasya vyāpakasya jagadvibhoḥ /<br>
nānābhedajuṣaś citrapadasthitasyākhaṇḍitā // 40 //<br>
<br>
etad advayam ity uktaṃ jñānāmṛtam anuttamam /<br>
yaḥ pibec chāmyate tasya saṃsāraviṣamūrchanam // 41 //<br>
<br>
bodhollāsavidhāneyaṃ śivaprāpyai mahātmanām /<br>
rājñaḥ kṣemābhidhānasya śāstram atyantanirmalam // 42 //<br>
<br>
<br>
iti śrīkṣemarājakṛtaṃ bodhavilāsākhyaṃ yogaśāstram //<br>
</body></html>
