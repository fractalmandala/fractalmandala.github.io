<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Abhinavagupta: Kramastotra</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

Abhinavagupta: Kramastotra<BR>
<BR>
Encoded by: Dott. Marino Faliero<BR>
<BR>
Date: July 1998<BR>
<BR>



<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>

ayaṃ duḥkhavrātavrataparigame pāraṇavidhir<BR>
mahāsaukhyāsāraprasaraṇarase durdinam idam |<BR>
yad anyanyakkṛtyā viṣamaviśikhaploṣaṇaguror vibhoḥ stotre<BR>
śaśvat pratiphalati ceto gatabhayam || 1 ||<BR>
<BR>
vimṛśya svātmānaṃ vimṛśati punaḥ stutyacaritaṃ tathā<BR>
stotā stotre prakaṭayati bhedaikaviṣaye |<BR>
vimṛṣṭaś ca svātmā nikhilaviṣayajñānasamaye taditthaṃ<BR>
tvatstotre 'ham iha satataṃ yatnarahitaḥ || 2 ||<BR>
<BR>
anāmṛṣṭaḥ svātmā na hi bhavati bhāvapramitibhāj anāmṛṣṭaḥ<BR>
svātmety api hi na vinā 'marśanavidheḥ |<BR>
śivaś cāsau svātmā sphurad akhilabhāvaikasarasas tato 'ham<BR>
tvatstotre pravaṇahṛdayo nityasukhitaḥ || 3 ||<BR>
<BR>
vicitrair jātyādibhramaṇaparipāṭīparikarair avāptam<BR>
sārvajñaṃ hṛdaya yad ayatnena bhavatā |<BR>
tad antas tvadbodhaprasarasaraṇībhūtamahasi sphuṭam vāci<BR>
prāpya prakaṭaya vibhoḥ stotram adhunā || 4 ||<BR>
<BR>
vidhunvāno bandhābhimatabhavamārgasthitim imāṃ<BR>
rasīkṛtyānantastutihutavahaploṣitabhedām |<BR>
vicitrasvasphārasphuritamahimārambharabhasāt piban bhāvān<BR>
etān varada madamatto 'smi sukhitaḥ || 5 ||<BR>
<BR>
bhava prājyaiśvaryaprathitabahuśakter bhagavato vicitraṃ<BR>
cāritraṃ hṛdayam adhiśete yadi tataḥ |<BR>
kathaṃ stotraṃ kuryād atha ca kurute tena sahasā<BR>
śivaikātmyaprāptau śivanatir upāyaḥ prathamakaḥ || 6 ||<BR>
<BR>
jvaladrūpaṃ bhāsvatpacanam atha dāhaṃ prakaṭanam<BR>
vimucyānyad vahneḥ kim api ghaṭate naiva hi vapuḥ |<BR>
stuve saṃvidraśmīn yadi nijanijāṃs tena sa nuto bhaven<BR>
nānyaḥ kaścid bhavati parameśasya vibhavaḥ || 7 ||<BR>
<BR>
vicitrārambhatve galitaniyame yaḥ kila rasaḥ<BR>
paricchedābhāvāt paramaparipūrṇatvam asamam |<BR>
svayaṃ bhāsāṃ yogaḥ sakalabhavabhāvaikamayatāviruddhair<BR>
dharmaughaiḥ paracitir anarghocitaguṇā || 8 ||<BR>
<BR>
itīdṛkṣair rūpair varada vividhaṃ te kila vapur vibhāti<BR>
svāṃśe 'smin jagati gatabhedaṃ bhagavataḥ |<BR>
tad evaitatstotuṃ hṛdayam atha gīrbāhyakaraṇaprabandhāś ca<BR>
syur me satatam aparityaktarabhasaḥ || 9 ||<BR>
<BR>
tavaivaikasyāntaḥ sphuritamahaso bodhajaladher<BR>
vicitrormivrātaprasaraṇaraso yaḥ svarasataḥ |<BR>
ta evāmī sṛṣṭisthitilayamayasphūrjitarucāṃ<BR>
śaśāṅkārkāgnīnāṃ yugapad udayāpāyavibhavāḥ || 10 ||<BR>
<BR>
ataś citrācitrakramataditarādisthitijuṣo vibhoḥ śaktiḥ<BR>
śaśvad vrajati na vibhedaṃ katham api |<BR>
tad etasyāṃ bhūmāv akulam iti te yat kila padaṃ<BR>
tadekāgrībhūyān mama hṛdayabhūr bhairava vibho || 11 ||<BR>
<BR>
amuṣmāt saṃpūrnāt vata rasamahollāsasarasān nijāṃ śaktiṃ<BR>
bhedaṃ gamayasi nijecchāprasarataḥ |<BR>
anarghaṃ svātantryaṃ tava tadidam atyadbhutamayīṃ<BR>
bhavacchaktiṃ stunvan vigalitabhayo 'haṃ śivamayaḥ || 12 ||<BR>
<BR>
idantāvad rūpaṃ tava bhagavataḥ śaktisarasaṃ<BR>
kramābhāvād eva prasabhavigalat kālakalanam |<BR>
manaḥśaktyā vācāpy atha karaṇacakrair bahir atho ghaṭādyais<BR>
tadrūpaṃ yugapad adhitiṣṭheyam aniśam || 13 ||<BR>
<BR>
kramollāsaṃ tasyāṃ bhuvi viracayan bhedakalanāṃ<BR>
svaśaktīnāṃ deva prathayasi sadā svātmani tataḥ |<BR>
kriyājñānecchākhyāṃ sthitilayamahāsṛṣṭivibhavāṃ trirūpaṃ<BR>
bhūyāsaṃ samadhiśayituṃ vyagrahṛdayaḥ || 14 ||<BR>
<BR>
purā sṛṣṭir līnā hutavahamayī yātra vilaset<BR>
parollāsaunmukhyaṃ vrajati śaśisaṃsparśasubhagā |<BR>
hutāśendusphārobhayavibhavabhāg bhairavavibho taveyaṃ<BR>
sṛṣṭyākhyā mama manasi nityaṃ vilasatām || 15 ||<BR>
<BR>
visṛṣṭe bhāvāṃśe bahir atiśayāsvādavirase yadā<BR>
tatraiva tvaṃ bhajasi rabhasād raktimayatām |<BR>
tadā raktā devī tava sakalabhāveṣu nanu māṃ kriyād<BR>
raktāpānakramaghaṭitagoṣṭhīgataghṛṇam || 16 ||<BR>
<BR>
bahir vṛttiṃ hātuṃ citibhuvam udārāṃ nivasituṃ yadā<BR>
bhāvābhedaṃ prathayasi vinaṣṭormicapalaḥ |<BR>
sthiter nāśaṃ devī kalayati tadā sā tava vibho sthiteḥ<BR>
sāṃsārikyāḥ kalayatu vināśaṃ mama sadā || 17 ||<BR>
<BR>
jagatsaṃhāreṇa praśamayitukāmaḥ svarabhasāt<BR>
svaśaṅkātaṅkākhyaṃ vidhim atha niṣedhaṃ prathayasi |<BR>
yamaṃ sṛṣṭvetthaṃ tvaṃ punar api ca śaṅkāṃ vidalayan<BR>
mahādevī seyaṃ mama bhavabhayaṃ saṃdalayatām || 18 ||<BR>
<BR>
vilīne śaṅkaughe sapadi paripūrṇe ca vibhave gate<BR>
lokācāre galitavibhave śāstraniyame |<BR>
anantaṃ bhogyaughaṃ grasitum abhito laṃpaṭarasā vibho<BR>
saṃhārākhyā mama hṛdi bhidāṃśaṃ praharatu || 19 ||<BR>
<BR>
taditthaṃ devībhiḥ sapadi dalite bhedavibhave<BR>
vikalpaprāṇāsau pravilasati mātṛsthitir alam |<BR>
ataḥ saṃhārāṃśam nijahṛdi vimṛśya sthitimayī<BR>
prasannā syān mṛtyupralayakaraṇī me bhagavatī || 20 ||<BR>
<BR>
taditthaṃ te tisro nijavibhavavisphāraṇavaśād avāptāḥ<BR>
ṣaṭcakrakramakṛtapadaṃ śaktaya imāḥ |<BR>
kramād unmeṣeṇa pravidadhati citrāṃ bhavadaśām imābhyo<BR>
devībhyaḥ pravaṇahṛdayaḥ syāṃ gatabhayaḥ || 21 ||<BR>
<BR>
imāṃ rundhe bhūmiṃ bhavabhayabhidātaṅkakaraṇīm imāṃ<BR>
bodhaikāntadrutirasamayīm cāpi vidadhe |<BR>
taditthaṃ saṃrodhaṃ drutim atha vilupyāśubhatatīr<BR>
yatheṣṭaṃ cācāraṃ bhajati lasatāṃ sā mama hṛdi || 22 ||<BR>
<BR>
kriyābuddhyakṣādeḥ parimitapade mānapadavīm avāptasya<BR>
sphāraṃ nijanijarucā saṃharati yā |<BR>
iyaṃ mārta.ṅdasya sthitipadayujaḥ sāram akhilam haṭhād<BR>
ākarṣantī kṛśatu mama bhedaṃ bhavabhayāt || 23 ||<BR>
<BR>
samagrām akṣālīṃ kramavirahitā sātmani muhur<BR>
niveśyānantāntarbahalitamahāraśminivahā |<BR>
parā divyānandaṃ kalayitum udārādaravatī prasannā me<BR>
bhūyāt hṛdayapadavīṃ bhūṣayatu ca || 24 ||<BR>
<BR>
pramāṇe saṃlīne śivapadalasadvaibhavavaśāt<BR>
śarīraprāṇādir mitakṛtakamātṛsthitimayaḥ |<BR>
yadā kālopādhiḥ pralayapadam āsādayati te tadā devī yāsau<BR>
lasati mama sā syāc chivamayī || 25 ||<BR>
<BR>
prakāśākhyā saṃvit kramavirahitā śūnyapadato<BR>
bahirlīnātyantam prasarati samācchādakatayā |<BR>
tato 'py antaḥsāre galitarabhasād akramatayā mahākālī<BR>
seyaṃ mama kalayatāṃ kālam akhilam || 26 ||<BR>
<BR>
tato devyāṃ yasyāṃ paramaparipūrṇasthitijuṣi kramaṃ<BR>
vicchidyāśu sthitimatirasāt saṃvidadhati |<BR>
pramāṇaṃ mātāraṃ mitim atha samagraṃ jagad idaṃ sthitāṃ<BR>
kroḍīkṛtya śrayatu mama cittaṃ citim imām || 27 ||<BR>
<BR>
anargalasvātmamaye maheśe tiṣṭhanti<BR>
yasmin vibhuśaktayas tāḥ |<BR>
taṃ śaktimantaṃ praṇamāmi devaṃ<BR>
manthānasaṃjñaṃ jagadekasāram || 28 ||<BR>
<BR>
itthaṃ svaśaktikiraṇaughanutiprabandhān ākarṇya deva<BR>
yadi me vrajasi prasādam |<BR>
tenāśu sarvajanatāṃ<BR>
nijaśāsanāṃśusaṃśāntitākhilatamaḥpaṭalāṃ vidheyāḥ || 29 ||<BR>
<BR>
<BR>
ṣaṭṣaṣṭinām eke varṣe navamyām asite 'hani |<BR>
mayā 'bhinavaguptena mārgaśīrṣe stutaḥ śivaḥ ||<BR>
<BR>
iti śrī abhinavaguptapādācāryakṛtaṃ kramastotraṃ sampūrṇam ||<BR>
<BR>
<BR>
Gandharva-nagaram / DSO Sanskrit Archive<BR>
<BR>
<BR>
</body></html>
