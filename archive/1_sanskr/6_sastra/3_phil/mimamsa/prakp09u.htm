<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Salikanathamisra: Prakaranapancika, 9</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>


Salikanathamisra: Prakaranapancika, <BR>
with Jayapuri Narayanabhatta's Nyayasiddhi:<BR>
Prakarana 9<BR>
<BR>
<BR>
Input by members of the SANSKNET-project<BR>
(www.sansknet.org)<BR>
<BR>
<BR>
<BR>
This GRETIL version has been converted from a custom Devanagari encoding.<BR>
Consequently, word boundaries may not always be marked by spaces.<BR>
The text is not proof-read.<BR>
<BR>
<BR>
<BR>

<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>


<BR>
<BR>
________________________________________<BR>
<BR>
<BR>
oṃ<BR>
śrīmatprabhākaragurutantradhurandhareṇa<BR>
mahāmahopādhyāya-śālikanāthamiśreṇa praṇītā prakaraṇapañcikā<BR>
nyāyasiddhyākhyayā vyākhyayā viṣamasthalaṭipparāyā<BR>
ca samalaṅkṛtā<BR>
<BR>
________________________________________<BR>
<BR>
<BR>
953nyāyiśuddhirnāma<BR>
navamaṃ prakaraṇam /<BR>
<BR>
<BR>
954apauruṣeye sambandhe śabdaḥ prāmāṇyamṛcchati /<BR>
sa ca nityatvasiddhau syāditi tatpratipādyate  // 1 //<BR>
yadyuccaritamātravināśī śabdo bhavet, tadā tasya vṛddhavyavahāreṇa svābhāvikī svārthābhidhānaśaktiravasātumaśakyā /<BR>
bhūyobhūyaḥ prayogadarśane hi tattadasvārthaparihāreṇa niṣkṛṣya svārthābhidhānasāmarthyamavadhāryate /<BR>
na coccaritamātrāpavargiṇaśśabdasya punaḥ punaḥ prayogadarśanamupapadyate /<BR>
svārthābhidhānasāmarthyānavadhāraṇe ca prathamaśruta iva śabdo nār'thamavabodhayitumalam955 /<BR>
arthañcānavabodhayataḥ prāmāṇyamayuktamiti, śabdasya prāmāṇyamicchatā yuktamabhidhānasya nityatvasthānamiti saprayojanamidam /<BR>
nanu kṣaṇikatve 'pi varṇānāṃ 956gatvādiviṣayavṛddhavyavahārapūrvakameva sambandhādhyavasānamupapadyate, kiṃ nityatvasthāpanayatnena /<BR>
ucyate---na pratyuccāraṇaṃ bhinneṣu varṇeṣu gatvādikaṃ kalpayituṃ śakyate, bhedāgraheṇāpi śuktikāra957jatabodhavadabhedapratyayābhimānopapatteḥ /<BR>
yatra hi bhedamadhyavasyata evābhedajñānam, tatrānyathānupapattyā sāmānyāśrayaṇaṃ ghaṭate /<BR>
na cānityatvavādino 'pi958 varṇeṣu pratyuccāraṇaṃ sākṣādbhedādhyavasānaṃ sammatam /<BR>
nanu ca yuktaṃ śuktikārajatādiṣu bhedāgrahaṇādabhedavyavahāra iti sāmānyāsambhavaḥ, nedaṃ rajatamiti bādhakapratyayodayāt, iha tu sāsānyopapatterbhrāntikalpanā niṣpramāṇikaiva, nāyaṃ gakāra iti bādhakābhāvāt /<BR>
ucyate /<BR>
na bādhakamātrāyattaiva bhrāntikalpanā, kintu kāraṇadoṣāyattāpi /<BR>
dṛṣṭañcātisādṛśyādbhedāgrahaṇād bhrantitvamiti, sākṣādanupajāte 'pi bādhake, yuktameva bhramāvadhāraṇam /<BR>
ato na gatvādistatra sambhavati /<BR>
959abhivyañjakavaidharmyādabhivyakterasambhave /<BR>
prayatnānantaraṃ dṛṣṭerabhidhānaṃ prayatnajam  // 2  // 960<BR>
kiñca puruṣaprayatnānantaraṃ hi śravaṇaṃ śabdasya dvedhāvakalpate---prāgajātatvādanupalabdhaḥ, prayatnena janita upalabhyatāmāpadyate, anabhivyaktatvādvābhivyajyata iti /<BR>
tatra na tāvat---prayatnasya śabdaṃ pratyabhivyañjakatvaṃ sambhavati /<BR>
961āvaraṇāpāyena kiñcidabhivyajyate,sannidhānena 962vā /<BR>
na ca śabdasyā'varaṇamupapadyate /<BR>
indrisambandhapratibandhena hyā'varaṇaṃ kuḍyādinā ghaṭāderupalabdham /<BR>
na ca śabdasyendriyasambandhaḥ pratibandhuṃ śakyate, nityatvāt /<BR>
utpattinirodho hi pratibandhaḥ /<BR>
na cāsau nityasyopapadyate /<BR>
ākāśo hvi śrotrendriyaṃ śabdavattvāt, śabdopalambhakatayā ca śabdavattvaṃ cakṣurvat /<BR>
yathā---cakṣū rūpopalambhakaṃ rūpavat, tathā śrotramapi śabdavat /<BR>
ākāśaśca śabdavāniti sa eva śrotram, tadguṇaśca śabdastasminnityasamaveta iti, na tasyā'varaṇasambhavaḥ /<BR>
atastadapanayena nābhivyaktiḥ /<BR>
ata eva sannidhānasyāsambhavaḥ, nityasannidhānādabhivyaṅyasya /<BR>
kiñca---abhivyañjakāssamānadeśasthānekendriyāgrāhyān yugapadevābhivyañjayanti, rūpādīniva pradīpādayaḥ /<BR>
rūpam, parimāṇam, saṃkhyeti sarvaṃ sakṛdeva pradīpādabhirabhivyajyate /<BR>
atassarvaśabdopalambho durnivāra eva /<BR>
kiñca ākāśaviśeṣaguṇatvācchabdasya, ekatvādākāśasya srughnasthenābhivyaktaḥ pāṭalīputrasthenāpyupalabhyeta /<BR>
sarvadā copalambhoparamo na syāt /<BR>
atha śrotrendriyasaṃsakara eva śabdasyābhivyaktiriṣyate, na so 'pi ghaṭate, kaḥ khalvindriyasya saṃskāraḥ---na tāvadunmīlanavadāvaraṇāpagamaḥ, pūrvavadāvaraṇāsaṃbhavāt /<BR>
nā'pyālokenevā'pyāyanaṃ963 cākṣuṣasya raśmeḥ koṣṭhyānāṃ vāyūnām, ākāśasya cāvayavasaṃyogāsambhavāt964 /<BR>
"sakṛcca saṃskṛtaṃ śrotraṃ sarvaśabdān prakāśayet /<BR>
ghaṭāyonmīlitaṃ cakṣuḥ paṭaṃ na hi na 965budhyate //<BR>
" ślo. vā. śa. a. ślo. 60. 61 iti /<BR>
tasmādabhivyañjakatve 'nupapanne, yadi 966prayatnakāraṇako 'pi na syāt, tadā tadapekṣopalabdhirna sambhavet /<BR>
tenedamanumānaṃ prayoktavyam---śabdaḥ puruṣaprayatnotpādyastadanabhivyaṅgyatve sati tadanantaropalabdheḥ, yo yadanabhivyaṅyastadanantaropalabhyaḥ, sa tasyotpādyaḥ, yathā-ghaṭaḥkapālavyāpārasyeti /<BR>
kena punaḥ prakāreṇa prayatnena śabda utpādyate /<BR>
tatra 967kecidāhuḥ---puruṣaprayatnodīritairvāyvavayavaissthānaviśeṣābhidhāta968 - saṃskārasaṃskṛtaissarvatodikkaissaṃyogākhyāsamavāyikāraṇānugṛhītaiśca svasamavetaḥ śabda ārabhyate /<BR>
vāyośca gatimattvāt, tadārabdhaśśabdo 'pi gatimān karṇaśaṣkulīmaṇḍalāvacchinnena nabhasā śrotrabhāvamāpanneva saṃyuktassannupalabhyate /<BR>
vegākhyasaṃskāranibandhanā ca vāyorgatiriti, tadapagame gativicchedād dūre yacchotram, tatrāpratyāsannatvācchabdo na śrūyate /<BR>
na 969caitadupapadyate---vāyavīyaścecchabdo bhavet, sparśanena badhirairupalabhyeta /<BR>
syānmatam--- 970abhibhūtatvāt sparśanenānupalabdhiriti /<BR>
tanna /<BR>
pratyakṣopalabdhyarhatvāt971 /<BR>
yadi hyasāvabhibhūtaḥ, tarhi śrotreṇāpi nopalabhyeta /<BR>
na ca vācyaṃ na sparśanendriyagrāhyovāyuriti /<BR>
tadanuvidhānena tadavagateḥ /<BR>
atha matam---sparśamātraṃ sparśanendriyeṇopalabhyate, na vāyudravyamiti /<BR>
tanna---sparśavyatireke 'pi972 dravyasya pratyabhijñāyamānatvāt973 /<BR>
anye 974tvāhuḥ---saṃyogādvibhāgādvā'dyaśśabdo niṣpadyate /<BR>
yathā tālvādivāyusaṃyogānugṛhītādvāyvākāśasaṃyogādākaśe śabdassañjāyate, tathā tālvādivāyuvibhāgopakṛtādvāyvākāśavibhāgādākāśa eva śabdaśśabdāntaramārabhate, tadapi śabdāntaramiti karṇaśaṣkulīmaṇḍalāvacchinne nabhasi śrotrabhāvamāpanne niṣpannaśśabdaśśrūyata iti /<BR>
975nānābhāve prayatnasya nānābhāvopalambhanāt /<BR>
vailakṣaṇye ca śabdasya vailakṣaṇyena kāryatā  // 3 //<BR>
kiñca---abhivyaṅgyaścet prayatnena śabdo na pratiyatnaṃ bhedenopalabhyeta /<BR>
na khalvabhivyañjakapradīpabhede 'pi nānābhāvena bhāvānāmupalambhaḥ /<BR>
kārakabhedastu kāryabhedaheturiti 976saṃpratītaḥ /<BR>
ataśśabdasya prayatno janayiteti niścīyate /<BR>
yathā kārakavekalakṣaṇyānuvidhāyinī kāryavailakṣaṇyasiddhiravihatā, tathā vailaṇye 'pi cābhivyañjakasyābhivyaṅyavailakṣaṇyaṃ na sambhavati /<BR>
śabdastu prayatnasya mṛdutve, balavattve ca mṛdurbalavāṃścopalabhyamānastatkāryatāṃ na jahātīti /<BR>
siddhāntaḥ /<BR>
977śabde tatpratyaye spaṣṭe nānāvyañjakakalpanāt /<BR>
upalabdhivyavasthānamupapannaṃ bhaviṣyati  // 4 //<BR>
yadi śakṣyāmaśśabdasya spaṣṭaṃ pratyabhijñānamupadarśayitum, tadā prayatnasya kārakatve niṣiddhe, abhivyañjakatve ca sthite, upalabdhivyavasthānaṃ vyañjakabahutvena varṇayiṣyāmaḥ /<BR>
śrotrameva saṃskriyate, tatsaṃskārakatā ca----tadabhivyajjakatā /<BR>
koṣṭhyo hi vāyuḥ prayatnavadātmasaṃyogādudgacchati978 /<BR>
sa 979nābherudgacchannuraḥ- prabhṛtiṣvaṣṭasu sthāneṣvabhighātetana saṃskṛto yāvadvegamabhipratiṣṭhamānaśśrotramanuprāptaśśabdopalambhānuguṇaṃ saṃskāramārabhate /<BR>
tatsaṃyoga eva śrotrasaṃskāraḥ /<BR>
vegavattvācca vāyoḥ, karmotpattau śrotravibhāgāt saṃyogoparame, śabdasyānantaramupalambhavicchedaḥ /<BR>
prayatnabhedācca vāyukarmabhedāduraḥprabhṛtisthānasaṃyogānyatvāvyavasthayā śabdaśravaṇam /<BR>
śabdotpattivādyapyutpādakabhedamanumanyata eva, anyathā kāryabhedāsambhāvāt /<BR>
yattūpavatirṇataṃ---yathonmīlanasaṃskṛtaṃ cakṣurna samānadeśasthānupalabhyān vyavasthayopalambhayatīti /<BR>
tadayuktam---tatraikatvādabhivyañjakasya /<BR>
ekemeva hyunmīlanaṃ sarvopalambhānuguṇanetrasaṃskārārambhakamiti, kuta upalabdhirvyavatiṣṭhatām /<BR>
ihatvekatvaṃ saṃskārāṇāmasiddham /<BR>
nanvabhivyaṅgyasyaikendriyagrāhyatve, abhivyañjakasyaikataiva prāpnoti /<BR>
ye samānendriyagrāhyāḥ, teṣāmeka evādyabhivyañjakaḥ /<BR>
yathā---āloko ghaṭādīnām /<BR>
ekatve cābhivyañjakasyopalabdhivyavasthā nopapadyate /<BR>
ato 'bhivyañjakatvāsambhave, kārakatve vyavasthite, bhedāgrahaṇanibandhanaiva pratyabhijñeti nyāyyā kalpanā---iti /<BR>
atrocyate /<BR>
ekendriyagrāhyatāpi bhavet, abhivyañjakabhedo 'pi bhavediti, kimanupapannam /<BR>
svābhāvikī hi yasya sambandhavyāptiḥ, tasya liṅgatvam /<BR>
980āśaṅkyamānāśeṣopādhiparihāreṇa hi svārasikasambandhavyāptiniścayaḥ /<BR>
iha tu na śakyate nirṇetuṃ---kimekendriyagrāhyatayā ghaṭādīnām, tadgatarūpādīnā ñcaiko 'bhivyañjakaḥ, uta rūpidravyatvāt, tatsamavāyitvācceti /<BR>
ato 'navadhāritasambandhavyāptikamekendriyagrāhyatvaṃ nābhivyañjakaikyānumānasamartham /<BR>
ato 'bhivyajjakatve 'pi prayatnasyopalabdhivyavasthopapattiḥ /<BR>
nanu sthiravāyvapanaya eva saṃskāraḥ /<BR>
apanīte ca tasmin, sarvaśabdopalabdhirdurnivārā /<BR>
ucyate---nāvaraṇānayanaṃ 981tasyābhivyañjakam, vāyunā śabdāvaraṇāsambhavāt, kiṃ 982tvadṛṣṭasāpekṣeṇa /<BR>
eñcāpanetṛkāṣṭhyavāyubhedāt 983sthiravāyuvibhāgalakṣaṇasaṃskārabhedādupapannaivopalabdhivyavasthā /<BR>
api ca na vayaṃ sthiravāyvapanayaṃ saṃskāramācakṣmahe, kintu koṣṭhyavāyusaṃyogameva, prathamabhāvitvāt /<BR>
kimiti tarhi bhāṣyakāreṇa"stimitāni vāyvantarāṇī" tyuktam ? koṣṭhyasya vāyorvegavināśārtham /<BR>
984sparśavaddravyasaṃyogādvi vegavināśo 'nyatra pratīti iti, ihāpi tadarthameva sthiravāyukīrtanaṃ985 bhāṣye /<BR>
nanu caikatvādākāśasya, tasya ca śrotratvāt tatsaṃskāre, sarvapuruṣendriya saṃskārāt sarve 'pi śabdamupalabheran /<BR>
naiṣadoṣaḥ /<BR>
986dharmā-dharmopārjitakarṇaśaṣkulībhedāt /<BR>
karṇaśaṣkulīsaṃskāro hi śrotrasaṃskāraḥ, bhinnāśca pratipuruṣaṃ kārṇaśaṣkulya iti, asaṃskṛtakarṇaśaṣkulīko na śabdamupalabhate /<BR>
anuvātañca 987dūrata eva śabdamupalabhate /<BR>
bāhyavāyunodanānugṛhītasya koṣṭhyavāyuvegasya dūragamanahetutvāt /<BR>
śabdācchabdāntarārambhapakṣe tu nānuvātasya kaścidupayogaḥ /<BR>
abhivyajjakanānātvācchabdo nāneva lakṣyate /<BR>
netravṛttivibhedena candrastaimirikairiva  // 5 //<BR>
spaṣṭe tadgrahe nānābhāvopalambhaśśabde tāvadasiddha eva /<BR>
kintu parasparanirapekṣairabhivyañjakaiḥ koṣṭhyavāyubhirnānāvaktṛsamutthairnānābhūtairbhinnaṃ śrotrasaṃskāramārabhamāṇairnānābhūtaśabdabuddhiṃ janayadbhirnāneva śabdo budhyate, candra iva timiravibhinnābhirnetravṛttibhiḥ /<BR>
nānādeśopalambhe hi sarveṣāṃ bhrāntisammatiḥ /<BR>
karṇacchidragatasyaiva śabdasya śravaṇaṃ yataḥ  // 6 //<BR>
yaducyate---kāryatve śabdasya kāraṇadeśabhedānnānādeśopalambha988 iti /<BR>
tadayuktam /<BR>
yadyapi kṛtakaśśabdaḥ, tathāpi saṃnikṛṣṭa-viprakṛṣṭayoryugapacchabdopalambhaprasaṅgena prativātā-nuvātayoścāviśeṣāpatternendriyaṃ prāptasyopalambhakam /<BR>
prāptāvapi nendriyaṃ śabdadeśamupasarpati, pratayakṣatvācchotradeśe karṇaśaṣkulyāḥ prativātā-nuvātayośca tulyopalambhāpatteḥ /<BR>
śabde tu śrotrapathaṃ prāpta upalabhyamāne deśabhedaḥ pratīyate /<BR>
ato bhrantireṣā-nānādeśeṣu śabda upalabhyata iti /<BR>
kinnibandhanā bhrāntiḥ /<BR>
abhivyañjakadeśanibandhaneti brūmaḥ /<BR>
tālvādisthānāghātasāpekṣo989 hi koṣṭhyo vāyurabhivyanakti /<BR>
ato vaktṛdeśo 'pi bhavatyabhivyañjakadeśaḥ /<BR>
tena śabdaṃ śṛṇvatastadabhivyajjakadeśo 'pi tadavinābhāvopakalpito buddhistho bhavati /<BR>
śabdābhivyaktiviśeṣeṇa ca dūrā-sannatve tasya kalpyete /<BR>
pratyakṣopalabhyamānavaktṛviṣaye ca śabdaśrutiviśeṣe digviśeṣo niyatamavadhāritaḥ, ato digviśeṣakalpanāpi /<BR>
yastu na tathā vivektumalam, tasyābhivyañjakadeśaṃ prati vyāmoho dṛśyata eva /<BR>
evañcendriyāṇāṃ svānubhavāsamarthatvācchotragataśabdopalambhe taddeśāgrahaṇāt, taduccāraṇapradeśasya pratīyamānatvāt, tadgatatvapratipatteśca, tattaddeśagataśabdapratipattivyavahāraṃ pravartayatīti990 ghaṭata eveyaṃ bhrāntiḥ /<BR>
vailakṣaṇyaṃ svabhāvane varṇānāṃ na ca sammatam /<BR>
nādālpatva-mahattvābhyāṃ tathātvabhrāntisambhavāt  // 7 //<BR>
spaṣṭe tadgrahe prayatnastāvadvarṇānāṃ janako neti sthite, tadanantaropalambhaniyamena991 cābhivyañjakatve nirṇīte, abhivyañjakavṛddhihvāsayoścābhivyaṅgyavṛddhihvāsahetutvābhāvānna śabdo vardhate, hvasate vā /<BR>
kintu balavati prayatne mahān vāyurutpadyate, 992tasyāvayavā bhūyāṃsaḥ karṇaśaṣkulīmaṇḍalasya nemibhāgairbahubhissambadhyante /<BR>
tataścābhivyajjakasaṃyogabahutvāt, yugapadupalambhakabahutvāt, teṣāñca vicchedāgrahaṇānmahāniva śabdo 'vabhāti, tarūṇāmantarālāgrahaṇādiva mahadvanam /<BR>
yadā te vāyvavayavāssahasā, vilambena vā saṃyujyante, tadopalambho 'pi drutaḥ, vilambito vā /<BR>
yadā tveṣāmuccāraṇe tālvādīnāṃ saṃvṛtatvaṃ bhavati, tadā tadanurodhena varṇopalabdhirapi ekamātrākālaiva bhavatīti, hvasvavarṇavyavahārasiddhiḥ /<BR>
yadā 993vivṛtataratvam, asaṃvṛtatvaṃ vā tālvādīnāmeva sampadyate, tadā varṇapratīterapi mātrākālavṛddhyā dīrghavarṇavyavahārasiddhiḥ, vṛddhavyavahāre tadanurodhenāpyarthābhidhānadarśanāt, tathaiva pratipādakatvamapyāśrīyate /<BR>
na caivamabhidhānasyānityatvadoṣa, tadupādhiviśiṣṭasya varṇasya vācakasyānityatvāt1 ato varṇānupūrvyanityatve na kaściddoṣaḥ /<BR>
ānupūrvīviśeṣabhājāṃ varṇānāṃvācakabhūtānāṃ nityatvāt /<BR>
nanu 994kṣaṇikā śabdasyābhivyaktiriti, kathaṃ tadgrahaṇasambhavaḥ /<BR>
upalabdhe hi ghaṭādibhāve tadvaśena pūrvānubhavāhitasaṃskāraprabodhena "sa evāyami"ti pratyabhijñodīyate /<BR>
śabde punaruccarita-tirohite, punaruttarakāle kathaṃ pratyabhijñodaya iti /<BR>
tatrāha--- nāvaśyaṃ tadgraheṇaiva tatsaṃskāraprabodhanam /<BR>
tena hetvantarodbuddhāt saṃskārāttadgrahodayaḥ  // 8 //<BR>
yadi hyayaṃ niyamaḥ--tadupalambha eva tatsaṃskārodbodhaheturiti, tato nopapadyate śabde pratyabhijñā /<BR>
saṃskārāstvaniyatodbodhahetava iti, kāraṇāntaravaśenodbuddhāt saṃskārāt prathamasamāgamasamaya eva śabde pratyabhijñā bhaviṣyati /<BR>
nanu"sa evāyaṃ gakāraḥ" iti 995pratītistadgrahaḥ, na punarbhedāgrahaṇāditi, kathameṣa nirṇayaḥ /<BR>
dṛṣṭo hi śuktikāyāṃ bhedāgrahāt"tadevedaṃ rajatami"ti pratyayaḥ---iti /<BR>
tatrā'ha--- 996bhede mānaṃ yadā nāsti śuktikā-rajatādivat /<BR>
tadā pratītisaṃsiddhastadgrahaḥ kena vāryate  // 9 //<BR>
spaṣṭe hi śuktikā-rajatayorbhedāvasāyini pramāṇe, sādṛśyādbhedānavabādhādabhedapratītiriti kalpyate /<BR>
śabde tu na pratyakṣasiddhaḥ pratyuccāraṇaṃ bhedaḥ /<BR>
kathaṃ na siddhaḥ /<BR>
nanu mahattvā-lpatvābhyāṃ vibhinno varṇa upalabhyate /<BR>
naita-devam /<BR>
mahattvā-lpatve pratiyato 'pi, varṇapratīte mahattvā-lpatve eva bhinne avabhātaḥ, na varṇāḥ /<BR>
na vā'numānenāpi bhedo 'vagantuṃ śakyata iti prāgeva niveditam /<BR>
ato bhede pramāṇābhāvāt, abhinna evāyaṃ bhinnāvabhāsa iti, sākṣātpratītibalanaivāvasthāpitam  // 9 //<BR>
nanu ca tadgrahabalenaivānumānaṃ nirastam /<BR>
niraste cānumāne, tadgraha itītaretarāśrayamiti /<BR>
tatrā'ha--- anumānanirāsena 997tadgrahatvaṃ prasādhyate /<BR>
svayaṃ pratītisiddhatvād bhrāntiśaṅkā tu vāryate  // 10 //<BR>
bhedāgrahanibandhaneyaṃ bhrāntiriti śaṅkā kevalānumānanirāsenāpanīyate /<BR>
pratītibalasiddhastu tadgraho na kāraṇāntaramapekṣata iti, kathamitaretarāśrayatā /<BR>
nanu kimiti tadgrahabalājjvālāyāmapi bhedānumānaṃ na nirākriyataityata āha--- jvālābhedaṃ vinā 998bhāsāṃ vitatirnopapadyate /<BR>
bhedājñānena sādṛśyāt pratyabhijñā tu yujyate  // 11 //<BR>
avayavī-jvālā /<BR>
sarvaścāvayavī svāvayavasaṃyogena jātaḥ, tadvināśena vinaśyati /<BR>
tantuvyatiṣaṅgajanito hi paṭastantuvibhāge vināśī dṛśyate /<BR>
999prabhā ca gṛhodarādivartinī taijasaṃ rūpam /<BR>
na ca dravyāśritā rūpādayo dravyaṃ virahayya vartante /<BR>
tena taijasāḥ paramāṇavo nityamabhibhūtatvādanupalambhamāna api, pratyakṣato yāvatprabhāvitati sannidhīyanta ityaṅgīkaraṇīyam /<BR>
teṣu ca deśāntaramanuprāpteṣvetadāśrayaṇīyam-eteṣāṃ saṃyogā vighaṭanta iti /<BR>
vighaṭiteṣu teṣu, tadārabdhe dravye 'pi nāśamupeyuṣi, 1000jvālādarśanaṃ jvālāntaradarśanamantareṇa nopapadyate /<BR>
bhedāgrahaṇanibandhanā tu pratyabhijñā bhrāntiśśuktirajatādiṣu dṛṣṭatvādupapannā /<BR>
vinā tu śabdebhedena na kiñcinnopapadyate /<BR>
uktena nītimārgeṇa tadgraho 'to 'tra sammataḥ  // 12 //<BR>
pratyuccāraṇaṃ bhedavyatirekeṇāpi prayatnānantaropalabhyamānatvaṃ yathopapadyate, tathoktameveti, apratipakṣā pratyabhijñā /<BR>
1001sadasatkāraṇatvena tasmācchabdasya nityatā /<BR>
etadevava hi nityatvaṃ vyomādiṣvapi sammatam  // 13 //<BR>
śabdasya prayatna eva kāraṇatayā sambhāvitaḥ /<BR>
sa ca pratyabhijñābalenadvijīyādidarśaneṣvabhivyañjakatāmāpādita iti, prathamadarśaṃne 'pyasāvabhivyañjaka eva /<BR>
ataḥ 1002kāraṇarahitatve 1003sati sattvānnityaśśabdo gaganādivat /<BR>
1004tena nāsyānityateti //<BR>
eṣā śālikanāthena śabdanityatvasādhanī /<BR>
prabhākaragurordṛṣṭyā nyāyaśuddhiḥ 1005prakīrtitā  // 14 //<BR>
<BR>
iti mahāmahopādhyāyaśrīśālikanāthamiśrapraṇītāyāṃ prakaraṇapañcikāyāṃ nyāyaśuddhirnāma navamaṃ prakaraṇaṃ samāptam1006 //<BR>
<BR>
<BR>
<BR>
</body></html>
