<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Salikanathamisra: Prakaranapancika, 3</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>


Salikanathamisra: Prakaranapancika, <BR>
with Jayapuri Narayanabhatta's Nyayasiddhi:<BR>
Prakarana 3<BR>
<BR>
<BR>
Input by members of the SANSKNET-project<BR>
(www.sansknet.org)<BR>
<BR>
<BR>
<BR>
This GRETIL version has been converted from a custom Devanagari encoding.<BR>
Consequently, word boundaries may not always be marked by spaces.<BR>
The text is not proof-read.<BR>
<BR>
<BR>
<BR>

<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>


<BR>
________________________________________<BR>
<BR>
<BR>
oṃ<BR>
śrīmatprabhākaragurutantradhurandhareṇa<BR>
mahāmahopādhyāya-śālikanāthamiśreṇa praṇītā prakaraṇapañcikā<BR>
nyāyasiddhyākhyayā vyākhyayā viṣamasthalaṭipparāyā<BR>
ca samalaṅkṛtā<BR>
<BR>
________________________________________<BR>
<BR>
<BR>
atha nayavīthī<BR>
nāma tṛtīyaṃ prakaraṇam /<BR>
<BR>
<BR>
prakaraṇārthapratijñā---<BR>
yathārthaṃ37 sarvameveha vijñānamiti siddhaye /<BR>
prabhākaragurorbhāvaḥ samīcīnaḥ prakāśyate  // 1 //<BR>
tatra pūrvapakṣaḥ---<BR>
tatra tāvadidaṃ kecidūcire cārucetasaḥ /<BR>
bhramasandehavijñāne ayathārthe ubhe iti  // 2 //<BR>
idaṃ rajatamityeṣā ya śuktiśakale matiḥ /<BR>
sā cedyathārthā bhrāntitvaṃ tadā tasyāstu kīdṛśam  // 3 //<BR>
yathāvasthitavastvābhamapi jñānaṃ yadā bhramaḥ /<BR>
pramāṇeṣu tadā'pannā sarveṣur bhamarūpatā  // 4 //<BR>
vivekāgrahaṇaṃ bhrāntiriti cennaitadīdṛśam /<BR>
suṣupte 'pi bhramāpatteḥ sarvabhedāparigrahāt  // 5 //<BR>
bhūdāgrahe gṛhīte ca yadi syād bhramarūpatā /<BR>
dūrāt sāmānyamātrasya darśanaṃ syāt bhramastadā  // 6 //<BR>
yathārthadarśanatve ca bādhako 'pi na yujyate /<BR>
ajñātabhedagrahaṇairna bādhakamatirbhavet  // 7 //<BR>
yathārthatāpi caitasyāḥ kathamityapi cintyatām /<BR>
eṣā hi rajatatvena śuktikāmadhyavasyati  // 8 //<BR>
rajatatvaṃ na śukteśca rajatasya na śuktitā /<BR>
tayoranyonyabhinnatvaṃ pratyakṣeṇāvadhāritam  // 9 //<BR>
atheyaṃ rajatatvena na śuktimavalambate /<BR>
sāmānādhikaraṇyena pratipattirvirudhyate  // 10 //<BR>
rūpyārthinaḥ pravṛttiśca śuktau syānnirnibandhanā /<BR>
agraho 'pi na bhedasya pravṛttau kāraṇaṃ yataḥ  // 11 //<BR>
rajatapratipattiśca neyamandhasya jāyate /<BR>
teneyamindriyādhīnā saṃyukte cendriyaṃ dhiyam  // 12 //<BR>
samarthamutpādayituṃ śuktisaṃyogi cendriyam /<BR>
tena saivendriyeṇeha rajatatvena gṛhyate  // 13 //<BR>
syānmataṃ śuktikāmātraminrdiyeṇāvasīyate /<BR>
tadeva sadṛśatvena rajatasmṛtikāraṇam  // 14 //<BR>
sadṛśapratyayeneha saṃskārodbodhahetunā /<BR>
tadityullekharahitā rajate bhavati smṛtiḥ  // 15 //<BR>
smṛtāvasyāṃ manodoṣāt tadityaṃśo 'vakhaṇḍitaḥ /<BR>
tenenrdiyānukāritvamanyathāsiddhamityasat  // 16 //<BR>
anubhūte 'pi viṣaye tatparāmarśavarjitam /<BR>
na bodhaṃ smṛtimicchanti dhārāvāhikabodhavat  // 17 //<BR>
aparokṣapurovartisāmānādhikaraṇyataḥ /<BR>
neyaṃ smṛtiḥ, kintu śuktau bhrānto 'yaṃ rajatagrahaḥ  // 18 //<BR>
smṛtyudbodhanimittaṃ ca svapne kiñcinna vidyate /<BR>
pītaśaṅkhāvabodhe ca dvicandragrahaṇe tathā  // 19 //<BR>
diṅmohālātacakrādibhrāntayaśca kathaṃ punaḥ /<BR>
smṛtitvāśrayaṇenaitā varṇanīyā yathārthataḥ  // 20 //<BR>
tenendriyādidoṣeṇa jāyante bhrāntibuddhayaḥ /<BR>
budhyamānā vasturūpamanyathāsthitamanyathā  // 21 //<BR>
sthāṇurvā puruṣo veti sandeho yo 'pi jāyate /<BR>
abhāvāttadṛśo 'rthasya sa yathārthaḥ kathaṃ bhavet?  // 22  //38 //<BR>
siddhāntaḥ---<BR>
atra brūmo--ya evārtho yasyāṃ saṃvidi bhāsate /<BR>
vedyaḥ sa eva nānyaddhi 39vidyādvedyasya lakṣaṇam  // 23 //<BR>
idaṃ rajatamityatra rajatañcāvabhāsate /<BR>
tadeva tena vedyaṃ syānna tu śuktiravedanāt  // 24 //<BR>
tenānyasyānyathābhānaṃ pratītyaiva parāhatam /<BR>
parasmin bhāsamāne hi na paraṃ bhāsate yataḥ  // 25 //<BR>
nanvevaṃ rajatābhāsaḥ kathameṣa 40ghaṭiṣyati /<BR>
ucyate śuktiśakalaṃ gṛhītaṃ bhedavarjitam  // 26 //<BR>
śuktikāyā viśeṣā ye rajatād bhedahetavaḥ /<BR>
te na jñātā abhibhavād jñātā sāmānyarūpatā  // 27 //<BR>
anantarañca rajate smṛtirjātā tathāpi ca /<BR>
manodoṣāt 41tadityaṃśaparāmarśavivarjitam  // 28 //<BR>
rajataṃ viṣayīkṛtya naiva śuktervivecitam /<BR>
smṛtyāto rajatābhāsa upapanno bhaviṣyati  // 29 //<BR>
dhārāvāhikavanneyaṃ smṛtirityuditañca yat /<BR>
ucyate 'nanyagatitaḥ smṛtiratrāvagamtaye  // 30 //<BR>
na hyasannihitaṃ tāvat pratyakṣaṃ rajataṃ bhavet /<BR>
liṅgādyabhāvāccānyasya pramāṇasya na gocaraḥ  // 31 //<BR>
pariśeṣāt smṛtiriti niścayo jāyate tataḥ /<BR>
tasyāḥ kāraṇasadbhāvāt, dhārāvāhikadhīṣu tu  // 32 //<BR>
pratyutpannendriyagrāmasāmagrīgrahakāraṇam /<BR>
grahaṇasmaraṇe ceme vivekānavabhāsinī  // 33 //<BR>
samyagrajatabodhāttu bhinne yadyapi tattvataḥ /<BR>
tathāpi bhinne nābhāto bhedāgrahasamatvataḥ  // 34 //<BR>
samyagrajatabodhaśca samakṣaikārthagocaraḥ /<BR>
tato bhinne abudhvā tu smaraṇagrahaṇe ime  // 35 //<BR>
samānenaiva rūpeṇa kevalaṃ manyate janaḥ /<BR>
aparokṣārthabodhena samānārthagraheṇa ca  // 36 //<BR>
availakṣaṇyasaṃvittiriti tāvat samarthitam /<BR>
vyavahāro 'pi tattulyastata eva pravartate  // 37 //<BR>
samatvena ca saṃvitterbhedasyāgrahaṇena ca /<BR>
mithyābhāvo 'pi tattulyavyavahārapravartanāt  // 38 //<BR>
rajatavyavahārāṃśe visaṃvādayato narān /<BR>
bādhakapratyayasyāpi bāndhakatvamato matam  // 39  // (42)<BR>
prasajyamānarajatavyavahāranivāraṇāt  // 40 //<BR>
sannihitarajataśakale rajatamatirbhavati yādṛśī satyā /<BR>
bhedānadhyavasāyādiyamapi tādṛk parisphurati  // 41 //<BR>
sādhāraṇaṃ hi rūpaṃ tasyā asyāśca vidyate tena /<BR>
tanmātrapratibhānāt samānatāmeva manyante  // 42 //<BR>
tattulyavyavahāraḥ43 pravṛttirapi yujyate cātaḥ /<BR>
tadvinivāraṇakaraṇādbādhakatā bādhakasyāpi  // 43 //<BR>
evaṃ svapne 'pi vastūni smaryamāṇāni santyapi /<BR>
anubhūtāṃśamoṣeṇa bhāsante gṛhyamāṇavat  // 44 //<BR>
grahaṇasya viśeṣo hi gṛhītagrahaṇaṃ smṛtiḥ /<BR>
sā gṛhītāṃśamoṣeṇa gṛhītiriva44 tiṣṭhati  // 45 //<BR>
saṃskārodbodhahetuśca tatrādṛṣṭaṃ prakalpyate /<BR>
viparītakhyātipakṣe 'pyeṣā tulyā hi kalpanā  // 46 //<BR>
adṛṣṭasya ca hetutvājjāgratastādṛśī na dhīḥ /<BR>
avasthāpi hyadṛṣṭasya sāmagrīphalasambhave  // 47 //<BR>
pītaśaṅkhāvabodhe ca pittasyenrdiyavartinaḥ /<BR>
pītimā gṛhyate dravyarahito 'psviva tigmatā  // 48 //<BR>
śaṅkhasyendriyadoṣeṇa śuklimā ca na gṛhyate /<BR>
kevalaṃ dravyamātrantu prathate rūpavarjitam  // 49 //<BR>
guṇe dravyavyapekṣa45 ca dravye ca guṇakāṅkṣiṇi /<BR>
bhāsamāne tayorbuddhirasambandhaṃ na budhyate  // 50 //<BR>
satyapītāvabhāsena same bhāto matī ime /<BR>
vyavahāro 'pi tattulyaḥ, evamatrāpi yujyate  // 51 //<BR>
yattu netragatasyāpi kajjalasya na kālimā /<BR>
gṛhyate kāraṇaṃ tatra tenendriyanirodhanam  // 52 //<BR>
atasīpuṣpasaṃkāśaṃ yat tāvannetramaṇḍalam /<BR>
tatrasthamañjanaṃ yattat tejovṛttinirodhakam  // 53 //<BR>
maṇḍalāntarasaṃsthantu yannāma nayane 'ñjanam /<BR>
tasyānārjavadoṣeṇa nīlimā nāvagamyate  // 54 //<BR>
indriyoparibhāge 'pi liptena svacchabhāvataḥ /<BR>
pittena nāyanaṃ tejaḥ kāceneva na ruddhyate  // 55 //<BR>
prasarannāyanaṃ tejo grāhakaṃ 46nānindriyasthitam /<BR>
pittasyāgrahaṇaṃ saukṣmyāt prabhāyāmiva tejasaḥ  // 56 //<BR>
madhure tiktadhīrevaṃ vyākhyātā pittavarjinaḥ /<BR>
taiktyasya rasahīnasya guḍasya ca parigrahāt  // 57 //<BR>
tathā dvicandrabodhe 'pi bhinnaṃ dvedhaindriyaṃ mahaḥ /<BR>
bhinne janayati prakhye ekasminneva śītagau  // 58 //<BR>
samvittī te na bhidyete taddvitve sati manyate /<BR>
bhinnārthabuddhitulyatvamatrāpi khalu pūrvavat  // 59 //<BR>
smarato 'pyekatāṃ tena bhramo 'yamupapadyate /<BR>
na hi smṛtipramoṣeṇa sarvatraiva bhramo mataḥ  // 60 //<BR>
diṅmohe 'dṛṣṭasāmarthyād diksvarūpānavagrahāt /<BR>
digantarasvarūpasya smaraṇācca bhramo mataḥ  // 61 //<BR>
alātacakre 'lātasya bhramataḥ sarvato 47drutam /<BR>
nirantaraṃ dhiyo jātāścakrabuddhisamā matāḥ  // 62 //<BR>
kālabhedastu śīghratvāddhiyāṃ tāsāṃ na lakṣyate /<BR>
cakradhīvyavahāraśca tenāsminnapi yujyate  // 63  // 48//<BR>
anenaiva prakāreṇa sarvabhrāntiṣu paṇḍitaiḥ /<BR>
ūhanīyā hetubhedā yathārthajñānasiddhaye  // 64 //<BR>
sthāṇurvā puruṣo veti sandehe 'pi yadā dvayam /<BR>
smaryate 'nyonyanirmuktaṃ tadārthavirahaḥ kutaḥ?  // 69 //<BR>
yadi cārthaṃ parityajya kācidbuddhiḥ pravartate /<BR>
vyabhicāravatī svārthe kathaṃ viśvāsakāraṇam?  // 66 //<BR>
nanvatrāpyarajatadhītulyatāśaṅkayā samaḥ /<BR>
aviśvāsastatra doṣavirahācced vinirṇayaḥ  // 67 //<BR>
samametad viparītakhyātipakṣe 'pi dṛśyate /<BR>
aho bata mahāneṣa pramādo dhīmatāmapi  // 68 //<BR>
jñānasya vyabhicāre hi viśvāsaḥ kiṃnibandhanaḥ? /<BR>
jñānasya vyabhicāre 'pi jñātaṃ yat satyameva tat  // 69 //<BR>
ajñānamapi kintvasti rūpabhedanibandhanam /<BR>
jijñāsā jāyate yeyaṃ sāpyanyena nivartate  // 70 //<BR>
yatnenānviṣyamāṇe 'pi rūpaṃ taccenna dṛśyate /<BR>
tadā pūrvaiva saṃvittista49 ttvenāpyapadiśyate  // 71  // 50//<BR>
ayathārthatvapakṣe ca jñānaṃ sākāramāpatet /<BR>
ākāro bhāsate yo hi jñāna evāvatiṣṭhate  // 72  // 51//<BR>
ayathārthasya bodhasya notpattāvasti kāraṇam /<BR>
doṣāścenna hi doṣāṇāṃ kāryaśaktivighātitā  // 73  // 52//<BR>
bhasmakādiṣu kāryasya vighātādeva doṣatā /<BR>
agnerhi rasaniṣpattiḥ kāryaṃ jaṭharavartinaḥ  // 74 //<BR>
vidyamānavasturūpagrahaṇe pratibandhṛtā /<BR>
doṣāṇāmupapanneti bhrāntiragrahabandhanā53  // 75 //<BR>
viṣayāvyabhicāritvaṃ sādhayituṃ sarvasaṃvidāmeṣā /<BR>
niramīyata nītividā śālikanāthena nayavīthī  // 76 //<BR>
miśraśālikanāthena nayavīthītisaṃjñitam /<BR>
kṛtaṃ lokahitārthāya prabhākaramataṃ yathā  // 77 //<BR>
<BR>
iti śrīmahāmahopādhyāya-śālikanāthamiśrapraṇītāyāṃ prakaraṇapañcikāyāṃ nītipatho nāma tṛtīyaṃ prakaraṇaṃ samāptam //<BR>
<BR>
<BR>
<BR>
<BR>
</body></html>
