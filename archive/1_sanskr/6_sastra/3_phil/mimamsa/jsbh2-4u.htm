<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Khandadeva: Bhattadipika, 2,4</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>


Khandadeva: Bhattadipika, a commentary on Jaimini's Mimamsasutra,<BR>
Adhyaya 2, Adhikarana 4,<BR>
with Sambhubhatta's Prabhavali (subcomm.)<BR>
Based on the ed. by N.S. Ananta Krishna Sastri<BR>
Bombay 1921-1922 (Reprint: Delhi 1987)<BR>
(Sri Garib Dass Oriental Series, 50-)<BR>
<BR>
<BR>
Input by members of the Sansknet project<BR>
(www.sansknet.org) [server down!]<BR>
<BR>
<BR>
This GRETIL version has been converted from a custom Devanagari encoding.<BR>
Therefore, word boundaries are usually not marked by blanks.<BR>
These and other irregularities cannot be standardized at present.<BR>
<BR>
<BR>
An attempt to structure the text according to sutras had to be<BR>
abandoned for want of an adequate printed edition.<BR>
<BR>
<BR>
THE TEXT IS NOT PROOF-READ!<BR>
<BR>
#&lt;...&gt;# = BOLD<BR>
<BR>

<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>



<BR>
<BR>
&lt;B1&gt; caturthaḥ pādaḥ /<BR>
<b>(1 adhikaraṇam / ) (a.2 pā.4 adhi.1)</b> <BR>
<BR>
<BR>
yāvajjīviko 'bhyāsaḥ karmadharmaḥ prakaraṇāt  / Jaim_2,4.1 /<BR>
<BR>
<BR>
"yāvajjīvaṃ darśapūrṇamāsābhyāṃ yajete" tyatra kāmye eva svargādyarthe darśapūrṇamāsakarmaṇi jīvanaparyāptakālavidhiḥ /<BR>
naca paurṇamāsyādikālavirodhaḥ; vyāpyavyāpakabhāvena amāvāsyāparāhṇādivadubhayorapyupapatteḥ /<BR>
ata eva vinigamanāvirahātkāladvayavidhāvapi prayogadvayavidhiḥ /<BR>
jīvanaparyāptakālavidhisāmarthyādeva ca pratipaurṇamāsyādyarthāddarśapūrṇamāsāvṛttiḥ /<BR>
ataśca tāvadvyāpyaprayogavyāsaktavyāpakaikaprayogādeva svargādiphalamiti prāpte ---------- <b>kālalakṣaṇāpatternāyaṃ kālavidhiḥ /<BR>
ato dhātusaṃbandhādhikāravihitaṇamulpratyayena jīvanasya karmasaṃbandhāvagateḥ svāvacchinnakālakatvādirūpasaṃbandhāśrayaṇe ca guṇabhūtakālānurodhena pradhānāvṛtternyāyalabhyatvābhāvena yāvacchabdārthasyāpi vidheyatvāpatterlāghavānnimittatvameva saṃbandhaḥ pratīyate /<BR>
tadāhi pratinimittaṃ naimittikāvṛtternyāyalabhyatvādyāvacchabdārtho 'nuvādaḥ /<BR>
nimittatvaṃ ca svānvayavyatirekānuvidhāyyavaśyānuṣṭhānavattvam /<BR>
yathā rāhūparāgānvayavyatirekānuvidhāyi avaśyānuṣṭhānaṃ yasya snānasya tadvattvaṃ rāhūparāge /</b><BR>
atraca vyatirekānuvidhāna eva vidhestātparyam /<BR>
ataśca nimittasattve naimittikasyāvaśyānuṣṭhānabodhanādakaraṇe pratyavāyo 'numīyate /<BR>
karaṇe ca 'dharmeṇa pāpamapanudati' ityādivākyaśeṣāt rātrisatranyāyena pāpakṣaya evānuṣaṅgiko nityanaimittikasthale phalam /<BR>
yatratu rathantarasāmatvādinimittasattve naimittikasya pāṭhādeva prāptisaṃbhavenānvayānuvidhānasya pramāṇāntareṇa prāptistatra vyatirekānuvidhāna eva vidhestātparyam /<BR>
ata eva rathantarābhāve aindravāyavāgratvasyābhāvaḥ /<BR>
ataśca yāvajjīvapade lāghavādyanurodhena jīvanasya nimittatvāvagatestadanurodhena pāpakṣayārthaṃ viniyogāntaramevedamiti siddham // 1 // <b>iti prathamaṃ yāvajjīvanimittatādhikaraṇam //</b><BR>
--------------- <b>&lt;B2&gt;</b> (yāvajjīvaguṇasaṃyuktāgnihotrādiprayogabhedābhedacintā vārtikakārāṇāṃ saṃmateti nirūpaṇam) darśapūrṇamāsābhyāṃ svargakāmo yajeteti kāmyaprayogaṃ vidhāya bahvṛcabrāhmaṇe āmnātaṃ vākyamudāharati <b>---------- yāvajjīvamiti </b>//<BR>
yāvajjīvamagnihotraṃ juhotītyetatsadṛśavākyāntarāṇāmapyupalakṣaṇametat /<BR>
atra bhāṣyakāreṇa sūtrānuguṇyena karmadharmatvakartṛdharmatvacintāṃ kṛtāmapi tṛtīyādhyāyasaṃgatāyāstasyā bhedalakṣaṇe 'paryavasite sati karaṇe lakṣaṇāsaṅgatyāpatterayuktāmapi kiṃ yāvajjīvaguṇasaṃyuktānāmagnihotrādīnāṃ prayogā bhidyante; uta eka evāyaṃ prayogaḥ kāmyaḥ sa eva yāvajjīva kālaparimita ityevaṃ lakṣaṇasaṃgataprayogabhedābhedaphalakatvena vārtikakāraḥ samarthayāmāsa //<BR>
<b>(uktavārtikasiddhāntāparitoṣāt viniyogabhedābhedāveva pādārtha iti nirūpaṇam)</b> vastutastu ---------- <b>prayogāṅgasyāpi yāvajjīvakālasya pūrvaprayoge sāyaṃprātaḥkālāvaruddhe 'varodhasaṃbhavānna yathā pūrvapakṣe prayogabhedakatvam, tathā nimittasyāpi pūrvaprayoge 'saṃbhavato 'pi prayogānaṅgatvāt tattatpaurṇamāsyādikālīnasiddhaprayogasya karmaṇo viniyogāntarāpādakatve 'pi prayogāntarānāpādakatvānna kālādivat prayogabhedakatvamiti prayogabhedābhedacintāyā asaṃbhavāt kathañcitsaṃbhave 'pi vāveṣṭyadhikaraṇaprasaṅgenaiva vicārayituṃ yuktatvādiha vicārāsaṃgatervārtikakāroktāvaparituṣya nimittasya viniyogānvayitvena tatprayuktaviniyogabhedābhedasya kvāpi pūrvamaprakṛtasyeha pādārthatvena kaustubhe uktāṃ lakṣaṇasaṅgatiṃ tathā nimittasya guṇatvena bhedakatvepyanupādeyaprasaṅgānnimittasvarūpānupādeyasya viniyogabhedakatvavicāreṇa prāsaṅgikīmanantarasaṅgatiṃ ca spaṣṭatvāt, ataeva bhāṣyakāroktasaṃśayamanuktvā pūrvapakṣamevāha</b> ------------ kāmya eveti //<BR>
(kāmye darśapūrṇamāsakarmaṇi guṇavidhānamiti pūrvapakṣopapādanam) <b> uta eka evāyaṃ prayogaḥ kāmyaḥ sa eva yāvajjīvakālaparimita iti vārtikalekhanāt kāmyaprayoge 'yaṃ</b> <b>kālavidhiriti bhramaṃ nivartayituṃ darśapūrṇamāsakarmaṇītyuktam </b>//<BR>
(kāmya evetyevakāreṇa siddhānte prakaraṇānanugrahasya pūrvapakṣe tadanugrahasya ca sūcanam) tataścaitadvākye prayogānvayiguṇābhāvena prayogavidheḥ /<BR>
siddhānte 'pyanāśrayaṇāt paurṇamāsyādikālavidhauca tadāśrayaṇe vinigamanāvirahāt atrāpi tadāpatterihaiva karmoddeśena kālavidhāne sati vakṣyamāṇarītyā prayogavidhiḥ, natu prayogānuvādena kālavidhirityarthaḥ /<BR>
siddhāntetasyaiva karmaṇo nimittasaṃbandhena viniyogāntarakaraṇe 'dhikārākhyaprakaraṇānugrahe 'pi kathaṃbhāvākāṅkṣālakṣaṇaprakaraṇānanugrahaṃ pūrvapakṣe tadanugrahañca sūcayituṃ kāmya evetyevakāraḥ prayuktaḥ //<BR>
<b>(yāvajjīvapadasya ṇamulantatvaṃ na nimittatvena kintu kālavidhitveneti nirūpaṇam)</b> kālavidhiriti //<BR>
<b>yāvajjīvapadasya ṇamulantasyāpi yāvaddehaṃ tiṣṭhatītivat nirūḍhalakṣaṇayā kālaparatvopapatteḥ abhikrāmaṃ juhotītyatra ṇamulantasyāpi nimittaparatvādarśanādiha kālavidhireva yukta ityarthaḥ /<BR>
aparāhṇādivaditi //<BR>
piṇḍapitṛyajñavākye dvayoramāvāsyāparāhṇakālayairvidhāne 'pyekasya vyāpyakālasyā- vacchedakatvenaikakālyenāvirodhasyevehāpyupapattirityathraḥ //</b><BR>
(atra pūrvapakṣe prācīnāpāditayajatyabhyāsalakṣaṇānirāsaḥ) atra prācīnaiḥ siddhānte paurṇamāsyamāvāsyayordarśapūrṇamāsānuṣṭhānena jīvanaparyāptakālānugrahāsaṃbhavāt yāgābhyāsavidhānāya yajatāvabhyāsalakṣaṇā pūrvapakṣe āpāditā, tāṃ parihartumāha <b>---------- jīvanaparyāpteti </b>//<BR>
evañca nābhyāsalakṣaṇā natarāñca tasya vidheyatvamityevakāreṇa sūcitam /<BR>
"yāvajjīvako 'bhyāsa" iti sūtramapyārthikābhyāsaparatayā neyamiti bhāvaḥ //<BR>
<b> (vyāpyaprayogātiriktavyāpakaprayogāntaravidhipakṣeṇopapādanam)</b> <b>evañca yathaiva paurṇamāsyādivākyeṣu kālaviśiṣṭavyāpyaprayogavidhiḥ, tathaiva yāvajjīvavākye 'pi kālaviśiṣṭaprayogasya vidhānaṃ nānupapannam /</b><BR>
ataeva <b>vidheyatāvacchedakatayā jīvanaparyāpteṣu tāvatsu vyāpyaprayogeṣu tattadvidheyatāvacchedakatayā vibhinnadharmāntareṣvapi vyāsaktaikadharmasya svīkārādvyāpyaprayogavyāsaktavyāpakaprayogādeva phalamityāha</b> ---------- svargādīti //<BR>
<b>vyāpyavyāpakaprayogaviśiṣṭakarmaṇaḥ phalāpekṣāyāṃ svargakāmādivākyena svargārthatayaiva viniyogāt svargādyeva</b> <b>phalam, natu yāvajjīvavākyena pāpakṣayārthatvena viniyogāt pāpakṣayaḥ pṛthak phalamityarthaḥ /<BR>
evañca jīvanaparyāptaistāvadbhiḥ prayogaiḥ ekameva phalaṃ svargādi bhavati, nāntareti bhāvaḥ /<BR>
etacca vyāpyaprayogāpekṣayā vyāpakaprayogāntaravidhānaṃ kaustubhoktarītyopapāditam  </b>//<BR>
(ante eva svargādi nāntarā, nāpi pāpakṣaya ityādinirūpaṇam) <b>vastutastu -----------</b> vyāpakaprayogeṇaiva nirvāhe tattadvyāpyaprayogasvīkāre naiva kiñcit pramāṇam /<BR>
naca vinigamanāvirahaḥ; paurṇamāsyādivākyeṣu vyāpakaprayogānuvādena tattatkālavidhāne 'pi jīvanakālāvacchedakatvavidhayā tattatkālaniveśasaṃbhavasyaiva niyāmakatvāt /<BR>
nahi paurṇamāsyādikāleṣu jīvanasyāvyāvartakasyāvacchedakatvaṃ saṃbhavati; ato 'prāptajīvanakālaviśiṣṭaprayogavidhirayameva /<BR>
anyathā paurṇamāsyādikālānāṃ vyāpyavyāpakabhāvena niveśasaṃbhavādavirodhokteranuktisahatvāpatteḥ /<BR>
ataeva prayogabhedābhāvena prakṛtasaṅgatyasaṃbhavena viniyogabhedamādāya saṅgatyupapādanaṃ kaustubhoktaṃ saṃgacchate /<BR>
tāvatāpica paurṇamāsyādikālāvacchinnajīvanaparyāptakālikaprayogādeva phalaṃ svargādi nāntarā navā pāpakṣayaḥ phalamityasya phalabhedasya na kṣatiriti dhyeyam  //<BR>
<b>(yāvacchabdārthasya puruṣadharmatvena kālavidhānāyogena nyāyalabdhāvṛttyanuvādatvakathanam)</b> <b>yāvajjīvaśabde hi yāvacchabdasya sāmastyavacanatvāt tasya śakyārthasya puruṣadharmatvena karmadharmatvāyogāt avaśyaṃ jīvapade jīvanakālalakṣaṇāmeva pūrvapakṣe lakṣaṇāpattirityanenābhipretyābhyāsalakṣaṇāpattiṃ prācīnoktāmapahāya kālalakṣaṇameva pūrvapakṣe āpādayan siddhāntamāha</b>--------- kālalakṣaṇāpatteriti //<BR>
<b>"dhātusaṃbandhe pratyayā" ityanuśāsanāt yasmāddhātorṇamutpratyayo bhavati taddhātvarthasya dhātvarthāntareṇa saṃbandhasya ṇamulābhidhānāt saṃbandhaviśeṣāpekṣāyāṃ yāvacchabdatātparyagrāhakavaśāt nimittatvarūpatadviśeṣapratīterna tatpratipādanāya manmate lakṣaṇāpattirityabhipretyāha</b> ----------- ata iti <b>//<BR>
saṃbandhavidhayaiva kālabodhopapattermamāpi na lakṣaṇāpattiriti</b> <b>pūrvapakṣiṇo lakṣaṇāparihārāśayaḥ saṃbandhāśrayaṇe cetyanena sūcitaḥ /<BR>
yāvacchabdārthasya vidheyatve ekapadopādānāt viśiṣṭaprayogavidhānādvā vākyabhedānāpattāvapi gauravāpattirlāghavādityanena sūcitā /<BR>
saṃsargavidhayā bhāne gauravam /<BR>
padārthavidhayā bhāne lakṣaṇācetyubhayaṃ nimittatvamevetyevakāreṇa vyāvartyaṃ sūcitam </b>//<BR>
nyāyalamyatvāditi <b>//<BR>
prāṇakriyārūpāṇāṃ jīvanānāṃ bhedānnimittāvṛttyupapatteḥ jīvanagatasāmastyasya naimittikasaṃbandhitvena prāptatvādanuvāda ityarthaḥ </b>//<BR>
(jīvane nimitte viniyogāntaravidhānamevātretyādinirūpaṇam) ataeva ------ yatra vidhiśravaṇenānuṣṭhānabodhastatra anuṣṭhāpakarūpanimittāpekṣayā nimittatvarūpasaṃbandhāśrayaṇam /<BR>
yatratu vartamānāpadeśena tacchravaṇam yathā yāvaddohamityatra tatrānuṣṭhānasyaivābodhanena nānuṣṭhāpakatvarūpatadapekṣayā dhātvarthāntarasaṃbandhaḥ, kintu svāvacchinnakālakatvameva sa iti vaiṣamyam /<BR>
<b>taduktaṃ vārtike ---------</b> "yuktamatra kālagrahaṇaṃ vartamānāpadeśo hyayam /<BR>
nātra kācinnimittāpekṣā /<BR>
tena śrutivṛtte, dohanamatikramya kālo gṛhyate /<BR>
yaditvihāpi yāvaddohaḥ svapyādāsītaveti vidhīyeta, tataḥ kena vā dohasya nimittatvaṃ vāryate" iti /<BR>
ato jīvanasya nimittatvāt nimittasyānuṣṭhāpakatve 'pi prayogākṣepakatve pramāṇābhāvāt svataḥsiddhaprayogānāmevaiṣāṃ nimittasaṃbandhena vividiṣāyāmiva viniyogāntaramevedamiti na vyāpakaprayogānta eva svargādi phalam /<BR>
paurṇamāsīpaurvāhṇādikālaśāstrāntaraikavākyatayāca paurvāhṇikakālāvacchinnapaurṇamāsyavacchinna jīvanasya nimittatvānna tithyantarasya jīvane nimittatvasya na vaikasyāmeva paurṇamāsyāṃ tadavacchinnajīvanarūpanimittabhedādāvṛttyāpattervā prasaṅgaḥ /<BR>
paurvāhṇikakālāvacchinnapaurṇamāsyāmeva pratikṣaṇañjīvanabhedamādāyāvṛttyāpādanaṃ tvaśakyatvādeva na saṃbhavatīti bhāvaḥ //<BR>
<b>(nimittatvanirvacanam)</b> <b>nimittatvañca nānuṣṭhāpakatvamātrarūpaṃ kāmanādivat, tathātve kāmaśāstreṇaiva tādṛśānuṣṭhānasiddhau etadvacanavaiyarthyāpatteḥ, yāvacchabdānuvādānupapatteśca, ato niyatānuṣṭhāpakatvasyākṣepāttadghaṭitaṃ nimittasvarūpamāha</b> ----------- nimittatvaṃ ceti //<BR>
<b>(nimittasamabhivyāhṛtavidherakaraṇe pratyavāyabodhakatvam)</b> <b>niyatatvasyaca buddhipūrvakāriṇā puruṣeṇa svato 'saṃpādyamānatvāt nimittasamabhivyāhṛto vidhiḥ yogyatābalena vidheyākaraṇasya pratyavāyasādhanatāṃ bodhayatītyabhipretyāha</b> ---------- ataśceti <b>//<BR>
ataścaitādṛśanimittatvānurodhenāvaśyakartavyatārūpaniyamasyārthasiddhasya kartṛdharmatvena vidhānoktiḥ</b> <BR>
<BR>
<BR>
kartur vā śrutisaṃyogāt  / Jaim_2,4.2 /<BR>
<BR>
<BR>
iti sūtra iti bhāvaḥ //<BR>
(viśvajinnyāyāpravṛttyā vākyaśeṣagatapāpakṣayārthatvopapādanam) atra prābhākarairvidheyākaraṇasya vidhinā pratyavāyajanakatvabodhane 'pi karaṇasya naiva kiñcitphalamityaṅgīkriyate /<BR>
nyāyasudhākṛtā tu pratyayavācyabhāvanāyā bhāvyasākāṅkṣatvaniyamāt karaṇātphalāṅgīkārepyakaraṇanimittapratyavāyaprāgabhāvaparipālanasya phalatvamityuktam, tadubhayanirāsāyāha <b>--------- karaṇe ceti </b>//<BR>
kāmyamānena svargādiphalenāvaśyakatvānirvāhāt viśvajinnyāyena svargaphalakalpanāyogāt phalaviśeṣāpekṣāyāṃ "dharmeṇa pāpamapanudati," "pūrvāṃ sandhyāṃ japan vipro naiśameno vyapohati," "yadrātryā pāpamakārṣaṃ yadahnā pāpamakārṣaṃ manasā vācā hastābhyāṃ" ityādivākyaśeṣebhyo niṣiddhācaraṇajanyapratyavāyakṣayasya phalatvamavasīyate ityarthaḥ /<BR>
yadyapi dharmeṇetyasya na kiñcidvākyaśeṣatvam, apitu vākyatvameva; tathāpi ādipadasaṃgṛhītānāṃ pūrvoktānāṃ saṃdhyāvandanavidhivākyaśeṣatvādvākyaśeṣetyuktam /<BR>
akaraṇe pratyavāyabhiyā pravṛttasya pāpakṣayārthaṃ pravṛttyabhāvamapekṣya pāpakṣayasyānuṣaṅgikatvoktiḥ /<BR>
nyāyasudhākṛnmatanirāsaḥ kaustubhe draṣṭavyaḥ /<BR>
nimittalakṣaṇaprasaṅgāt rathantarasāmādhikaraṇoktamevārthaṃ punarviśadayati <b>------------ yatra tviti </b>//<BR>
siddhāntamupasaṃharatiṇae.<b> -------------</b> <b>ataśceti </b>//<BR>
(pūrvottarakalpaprayojananirūpaṇam) prayojanaṃ pūrvapakṣe yāvajjīvamabhyastarūpaka ekaḥ kāmya eva proyagaḥ jīvanakālasya vikṛtau sauryādāvatideśādyāvajjīviko 'bhyāsaḥ, siddhānte tvaphalakāmasyāpi sāyaṃprātaḥkālayorabhyastarūpastatraivaca parisamāpta ekaḥ prayogaḥ /<BR>
sāyaṃprātaḥkālāntare tathaivāparaḥ sauryeca nimittasyānatideśānna yāvajjīvaṃ prayoga iti spaṣṭatvānnoktam //<BR>
<b><BR>
iti prathamaṃ yāvajjīvanimittatvādhikaraṇam //</b><BR>
---------------- <b>&lt;B1&gt;</b> (2 adhikaraṇam / ) (a.2 pā.4 adhi.2) <b>nāma /<BR>
agnihotrādau satsvapi bhedakapramāṇeṣu na karmabhedaḥ /<BR>
bhedakapramāṇairhi svavākyasya karmotpattiparatvāvagaterutpannasyotpattyayogātkarmāntaratvasiddhiḥ /<BR>
prakṛte tūktapramāṇairutpattiparatvāvagame 'pi puruṣabhedāttattacchākhādhyāyipuruṣān pratyekasyaiva karmaṇaḥ sarvatrotpattisaṃbhavānna karmabhedaḥ /<BR>
nahi sarvaśākhāḥ sarvapuruṣairadhyeyāḥ, svādhyāyavidhau 'adhvaryuṃ vṛṇīte' itivatsvīyatvaikatvayorvivakṣitatvenānekaśākhādhyayanānupapatteḥ /<BR>
nacaivaṃ vedāntarasthaśākhādhyayanasyāpyanāpattiḥ 'vedānadhītya' ityādivacanāntarānurodhena vedatrayagataikaikaśākhādhyayanasyaivāvaśyakatvāvagateḥ /<BR>
ata eva vedabhede puruṣābhedādekatraivotpattiraparatra guṇārthaṃ śravaṇabhityatra niyāmakaṃ vakṣyate /<BR>
vedaikatve tu pratiśākhaṃ puruṣabhedāt satyapi sarveṣāmutpattiparatve na karmabhedaḥ /<BR>
ata evaikasmin karmaṇi viruddhānāṃ nānāśākhāgatāṅgānāṃ vikalpaḥ /<BR>
sa ca na tattatpuruṣabhedena vyavasthitaḥ /<BR>
tattadaṅgānāṃ tattadadhyetrarthatve pramāṇābhāvena prakaraṇācchruddhakratvarthatvāvagateḥ /<BR>
aviruddhāṅgeṣu samuccayaḥ /<BR>
śākhāntarīyāṅgajñānaṃ ca kalpasūtrādibhiḥ sulabham /<BR>
yattu 'bahnalpaṃ vā svagṛhyoktaṃ' ityādivacanantat sarvāṅgopasaṃhārāsaṃbhave 'nukalpavidhānārthamiti kaustubhe draṣṭavyam /</b><BR>
tadevaṃ śabdāntarābhyāsasaṅkhyāsaṃjñāguṇaprakaraṇāntarairnirūpitaḥ karmaṇāṃ bhedaḥ /<BR>
ataḥ paraṃ teṣāṃ viniyogo nirūpayiṣyate // 2 // <b>iti dvitīyaṃ śākhāntarādhikaraṇam //</b><BR>
iti śrīkhaṇḍadevaviracitāyāṃ bhāṭṭadīpikāyāṃ dvitīyādhyāyasya caturthaḥ pādaḥ //<BR>
<b>adhyāyaśca samāptaḥ /</b> // / <b>&lt;B2&gt;</b> (lakṣaṇānantarasaṃgatinirūpaṇam) pūrvamutpattiprayogaviniyogabhedakatvenoktānāṃ ṣaṇṇāṃ pramāṇānāṃ nirūpaṇe kṛte saṃpratyekavedagatanānāśākhāgatakarmavidhiṣu śabdāntarasaṃjñāsaṃkhyānāṃ pramāṇānāṃ bhedakatvāyoge 'pi saṃbhavadbhedakatvānāṃ guṇābhyāsaprakaraṇāntarāṇāṃ bhedakatvavicārāllakṣaṇasaṅgatiṃ tathānantarādhikaraṇopanyastaviniyogabhedakatvasyāpya- pavādādāpavādikīṃ cānantarasaṅgatiṃ spaṣṭatvāttathā pūrvapakṣaṃ cātiphalgutvādanuktvodāharaṇapūrvakaṃ siddhāntamevāha <b>---------- śākhābhedeneti </b>//<BR>
ekavedagateti śeṣaḥ /<BR>
ataeva -------- vedāntaragate "bhūyastvenobhayaśrutī"titārtīyanyāyena yatra vede dravyadevatāśravaṇāt rūpalābhastatraivotpattiḥ, netaratra, tatra guṇārthaṃ punaḥśravaṇamityarthasya siddhāntayiṣyamāṇatvāttatra bhedaśaṅkānupapatternodāharaṇatvam /<BR>
ato yatrobhayatra rūpalābhenotpattividhibhedasaṃbhavaḥ, tatraiva bhedaśaṅkotthānāt teṣāmevodāharaṇatvamityarthaḥ /<b><BR>
satsvapīti </b>//<BR>
(saṃjñāśabdāntasaṅkhyānāmabhedakatvepi abhyāsaguṇādeḥ bhedakatvasaṃbhavena pūrvapakṣaḥ) yadapi kāṭhakaṃ kālāpakamityādisaṃjñāyāḥ karmabhedakatvaṃ sūtrakāreṇoktam /<BR>
tatra tasyā granthaparatvena karmaparatvābhāvāt, vede 'nāmnānenotpattigatatvābhāvācca na bhedakatvasaṃbhavaḥ, sūtre tadupapādanantvabhyuccayamātreṇa jñeyam /<BR>
tathā śabdāntarasyāpi samānadhātvarthakatvāt itaradhātvarthāpekṣayā bhedakatvasya siddhānte 'pīṣṭatvānnabhedakatvam /<BR>
tathā saṅkhyāyāḥ svasamavāyibhedakatvāccāsaṃbhavaḥ, evaṃ saṃjñāśabdāntarasaṅkhyānāmasaṃbhave 'pyananyaparavidhipunaḥśravaṇarūpābhyāsasya aindrāgnaikādaśakapālatvādiguṇāvarodhe vacanāntarāmnātadvādaśakapālatvādiguṇāntarasya niveśāyogāt guṇasya dūrasthatvenāsannidherupādeya- guṇasāmānyābhāvācca prakaraṇāntarasyaca bhedakatvasaṃbhavābhiprāyeṇa bhedakapramāṇeṣviti bahuvacanopādānaṃ kṛtam /<BR>
tadevopapādayati<b> --------- bhedakapramāṇairhīti </b>//<BR>
(svādhyāyasyādhyayanavidhyuddeśyatvepi kalpyavidhāvupādeyatvātsvīyatvaikatvayorvivakṣaṇam) <b>adhvaryuṃ vṛṇīta itivaditi //<BR>
anenaca ----------</b> svādhyāyasyādhyayanaṃ pratyuddeśyatvāduddeśyasvādhyāyagataikatvāvivakṣāśaṅkāyāḥ yathaivādhvaryuṃ vṛṇīte ityatra satyapyadhvaryoruddeśyatve vṛtenādhvaryuṇā svakāryaṃ kuryāditi kalpyavidhāvupādeyatayā śravaṇādekatvavivakṣā, tathehāpyadhītena svādhyāyenārthajñānaṃ bhāvayediti kalpyaviniyogavidhau upādeyatvaśravaṇāt tadvivakṣeti nirāsaḥ sūcitaḥ /<BR>
svairadhīyate 'sau svādhyāya iti vyutpattyādhyāyagatasvaparaṃparāgatapuruṣaparigraharūpasvīyatvokteḥ svīyatvetyuktam //<BR>
<b>(svādhyāya ityadhyāyasya vedatvavyāpyaśākhāparatvavyavasthāpanam //)</b>//<BR>
<b>"anayā trayyā vidyayā lokaṃ jayati" "vedānadhītya vedau vā vedaṃ vāpi yathākrama" mityādiśrutismṛtibhirvedāntaragataśākhādhyayanasyābhyanujñānāt tadanurodhenādhyāyapadamapi ṛgvedatvādivyāpyaśākhā- parameva; tatraivaca svīyatvaikatvayorviśeṣaṇatvāt /<BR>
ṛgvedatvādivyāpyāyā ekaikapitryādiparamparāgatāyāḥ śākhāyā adhyayananiyamakaraṇena tadvyāpyaśākhāntarasyaivādhyayanavidhāne 'pi na vedāntaragatāyāstannivṛttirityabhipretya samādhatte</b>---------- vedāniti //<BR>
<b>(vedabhede karmabhedaḥ na śākhābheda ityupapādanam)</b> puruṣābhedāditi //<BR>
<b>vedabhedena tadadhyayanasya sarvapuruṣān pratyavirodhāt tadgatavidhipunaḥ śravaṇasyādhyetṛbhedapuraskāreṇa jñānārthatvena parihārāsaṃbhavāt ubhayotpattau prāptāyāṃ bhūyodharmāmnānaṃ yatra tatrotpattiritaratra guṇārthaṃ śravaṇamityarthabhūyastvaṃ niyāmakaṃ tṛtīye vakṣyata ityarthaḥ /<BR>
evaṃ yatra sāmavede ekasyāmeva śākhāyāṃ pañcaviṃśaṣaṅviṃśākhyabrāhmaṇabhedastatrāpyadhyetṛbhedābhāvādekatra vidhiraparatrānuvādo bādhakāsattve, tadabhāvetu karmāntaramevābhyāsādityapi jñeyam /</b><BR>
utpattiparatveneti //<BR>
<b>tattadadhyetṝn prati</b> <b>ajñātotpattijñāpakatayā vidhipunaḥśravaṇopapatterna karmabheda ityarthaḥ //<BR>
evaṃ vidhipunaḥ śravaṇasyānyaparatvādabhyāsasya bhedakatve niraste tenaivānupasthitirūpaprakaraṇāntarasya pramātṛbhedenotpattyākṣepakatve 'pi bhedākṣepakatvābhāvāt bhedakatvāsiddhimabhipretyāvaśiṣṭaṃ guṇakṛtabhedaṃ nirasitumāha</b> -------- ataeveti //<BR>
<b>yato 'dhyetṛbhedena dvayorapyutpattiparatvāt naikatarasyotpattiśiṣṭatvamutpannaśiṣṭatvaṃ vā, ata eva ekatareṇaikatarasya bādhāyogādekārthatve sati vrīhiyavayoriva vikalpa ityarthaḥ /<BR>
kāṭhakādisamākhyānāṃ śākhāsviva karmaṇyapi prayogāt tābhirādhvaryavādisamākhyāvat puruṣaviśeṣaniyamopapattyāśaṅkāmabhipretya pariharati</b> ---------- saceti //<BR>
<b>karmaṇi prayogasya kaṭhaproktagranthavihitasaṃbandhanimittakasya kartṛtāsaṃbandhena kaṭhādiniyāmakatvāyogāt na tena vyavasthāsiddhirityarthaḥ </b>//<BR>
(śākhāntarīyāṅgānuṣṭhānopāyanirūpaṇam) <b>nanu ---------</b> śākhāntarīyāṅgānāṃ pradhānānāṃ vādhyayanavidhisiddhajñānābhāvāt kathamanuṣṭhānopapattirityāśaṅkāṃ kratuvidhīnāṃ svakartṛśākhārthaviṣaye 'dhyayanavidhisiddhajñānalābhena tadupāyānākṣepakatve 'pi śākhāntaravṛttisvānuṣṭheyārthaviṣaye tadvidhisiddhajñānābhāve sati tadupāyākṣepakatvopapatteḥ kalpasūtrādhyayanena tajjñānasaṃbhavenānuṣṭhānopapattyā nirasyati<b> -------- śākhāntarīyeti </b>//<BR>
(kratuvidhīnāṃ śūdrādhikārākṣepakatvanirāsaḥ) śūdrasya tadākṣepasaṃbhave 'pi tadupāyādhyayananiṣedhānna taditi vaiṣamyamiti bhāvaḥ  //<BR>
<b>(bahvalpaṃ vetivacanavirodhaparihāraḥ)</b> nanu -------- <b>śākhāntarīyāṅgopasaṃhāre</b> <b>"bahvalpaṃ vā svagṛhyoktaṃ yasya yāvat prakīrttitaṃ /<BR>
tasya tāvati śāstrārthe kṛte sarvaḥ kṛto bhave" diti vacanena svagṛhyapadasyopalakṣaṇatayā svagṛhyoktasya svaśākhāvagatasya</b> <b>vānuṣṭhānaniyamavidhānāt tena virodha ityāśaṅkānirāsāyāha</b> ---------- yattviti //<BR>
<b>(pūrvottarapakṣaprayojananirūpaṇam)</b> <b>prayojanaṃ śākhāntaragatāṅgānāṃ na vikalpasamuccayau pūrvapakṣe /<BR>
siddhānte tāviti pūrvamevoktaprāyatvānnoktam </b>//<BR>
(adhyāyārthopasaṃhāraḥ /<BR>
uttarādhyāyārthasaṃgrahaśca) eteṣāñca pramāṇānāmekaviṣayopanipāte 'nadhigatārthagantṛtvatadabhāvarūpaprāmāṇyāprāmāṇyaviśeṣe 'pi virodhābhāvānna balābalānveṣaṇaṃ kāryamityabhipretya tadavaśiṣṭasya vicāraṇīyasyābhāvāt adhyāyārthamupasaṃharati <b>--------- tadevamiti </b>//<BR>
śrotṝṇāmaudāsīnyavāraṇena sukhagrahaṇārthamuttarādhyāyārthaṃ saṃgṛhṇāti <b>-------- ataḥparamiti </b>//<BR>
teṣāmiti bahuvacanena ataḥ paramityanenaca sūcitottarādhyāyārthanirūpaṇaṃ pratyetadadhyāyārthanirūpaṇasya hetuhetumadbhāvarūpā saṅgatiruttaratra spaṣṭībhaviṣyati //<BR>
<b> // iti dvitīyaṃ śākhāntarādhikaraṇam //</b><BR>
iti kavimaṇḍana-khaṇḍadevaśiṣya-śuṃbhubhaṭṭaviracitāyāṃ bhāṭṭadīpikāvyākhyāyāṃ prabhāvalyāṃ dvitīyādhyāyasya caturthaḥ pādaḥ //<BR>
<b>atra dvitīyādhyāyassamāptaḥ //<BR>
<BR>
adhyāyaḥ pādaḥ adhikaraṇasaṃkhyā ādito 'dhikaraṇasaṃkhyā</b> 2 4 47 71 <b>//</b><BR>
<BR>
<BR>
<BR>
</body></html>
