<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Salikanathamisra: Prakaranapancika, 5</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>


Salikanathamisra: Prakaranapancika, <BR>
with Jayapuri Narayanabhatta's Nyayasiddhi:<BR>
Prakarana 5<BR>
<BR>
<BR>
Input by members of the SANSKNET-project<BR>
(www.sansknet.org)<BR>
<BR>
<BR>
<BR>
This GRETIL version has been converted from a custom Devanagari encoding.<BR>
Consequently, word boundaries may not always be marked by spaces.<BR>
The text is not proof-read.<BR>
<BR>
<BR>
<BR>

<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>


<BR>
<BR>
________________________________________<BR>
<BR>
<BR>
oṃ<BR>
śrīmatprabhākaragurutantradhurandhareṇa<BR>
mahāmahopādhyāya-śālikanāthamiśreṇa praṇītā prakaraṇapañcikā<BR>
nyāyasiddhyākhyayā vyākhyayā viṣamasthalaṭipparāyā<BR>
ca samalaṅkṛtā<BR>
<BR>
________________________________________<BR>
<BR>
<BR>
<BR>
amṛtakalā nāma<BR>
pañcamaṃ prakaraṇam81 /<BR>
<BR>
<BR>
pramāṇalakṣaṇam /<BR>
82anubhūtiḥ pramāṇaṃ sā smṛteranyā smṛtiḥ punaḥ /<BR>
pūrvavijñānasaṃskāramātrajaṃ jñānamucyate  // 1 //<BR>
na pramāṇaṃ smṛtiḥ pūrvapratipatterapekṣaṇāt /<BR>
anyonyanirapekṣāstu dhārāvāhikabuddhayaḥ  // 2 //<BR>
prabhākarasammataṃ pramāṇajātam /<BR>
tatra pañcavidhaṃ mānaṃ pratyakṣamanumā tathā /<BR>
śāstraṃ tathopamānārthāpattīṃ iti garormatam  // 3 //<BR>
pratyakṣanirūpaṇam /<BR>
sākṣātpratītiḥ pratyakṣaṃ meyamātṛpramāsu sā /<BR>
meyeṣvindriyayogotthā dravyajātiguṇeṣu sā  // 4 //<BR>
savikalpāvikalpā ca pratyakṣā buddhiriṣyate /<BR>
ādyā viśiṣṭaviṣayā svarūpaviṣayetarā  // 5 //<BR>
sarvavijñānahetūtthā mitau mātari ca pramā /<BR>
sākṣātkartṛtvasāmānyāt83 pratyakṣatvena sammatā  // 6 //<BR>
pramāṇaphalabhāvanirūpaṇam /<BR>
mānatvaṃ saṃvidāṃ bāhyaṃ hānādānādikaṃ phalam /<BR>
jñānasya tu phalaṃ saiva vyavahāropayoginī  // 7 //<BR>
āpekṣikañca karaṇaṃ mana indriyameva vā /<BR>
tadarthasannikarṣo vā mānañcet pūrvakaṃ phalam  // 8 //<BR>
anumānanirūpaṇam /<BR>
jñātasambandhaniyamasyaikadeśasya darśanāt /<BR>
ekadeśāntare buddhiranumānamabādhite  // 9 //<BR>
yaḥ kaścidyena yasyeha sambandho nirupādhikaḥ /<BR>
pratyakṣādipramāsiddhaḥ sa tasya gamako mataḥ  // 10 //<BR>
prameyamanumānasya dṛṣṭādṛṣṭasvalakṣaṇam /<BR>
parapratyāyanecchūnāmanumodayasādhanam84  // 11 //<BR>
vacanaṃ dūṣaṇaissārdhamarthādetena varṇitam /<BR>
pratyakṣavacca 85vaktavyā pramāṇaphalavarṇanā  // 12 //<BR>
śāstranirūpaṇam /<BR>
śāstraṃ tu śabdavijñānāt yadasannikṛṣṭārthavijñānam  // 13 //<BR>
upamānanirūpaṇam /<BR>
sādṛśyadarśanotthaṃ jñānaṃ sādṛśyaviṣayamupamānam /<BR>
86viṣayo 'sya vittisiddho bhinno dravyādibhāvebhyaḥ  // 14 //<BR>
sādṛśyāddṛśyamānādyat pratiyogini jāyate /<BR>
sādṛśyaviṣayaṃ jñānamupamānaṃ taducyate  // 15 //<BR>
arthāpattinirūpaṇam /<BR>
vinā kalpanayār'thena dṛṣṭenānupapannatām /<BR>
nayatā87 dṛṣṭamarthaṃ yā sār'thāpattistu kalpanā  // 16 //<BR>
abhāvena gṛhe bhāvo bahiṣkalpanayā vinā /<BR>
nayatānupapannatvaṃ kalpyamāno88 bahiryathā  // 17 //<BR>
gamyasyānupapannatvamiha kalpanayā vinā /<BR>
mānāntaravirodhena sandehāpattilakṣaṇam  // 18 //<BR>
deśena hi vinābhāvo na kadācana dṛśyate /<BR>
vinābhāvena siddho 'pi tena sandehamṛcchati  // 19 //<BR>
tatsandehavyudāsāya kalpanā yā pravarttate /<BR>
sandehāpādakādarthādarthāpattirasau89 smṛtā  // 20  // 90//<BR>
yatkalpanāṃ vinā yor'thaḥ pratīto 'pyeti saṃśayam /<BR>
tena tatkalpanāmeke tvarthāpattiṃ pracakṣate  // 21 //<BR>
gamakasyānumāne tu vipakṣāsattvalakṣaṇam /<BR>
gamyate 'nupapannatvaṃ vinā gamyena vastunā  // 22 //<BR>
tatsāmagrīvibhedena bhinne ete parasparam /<BR>
arthāpattyanumānākhye pramāṇe iti niścitam  // 23 //<BR>
anupalabdhipramāṇanirākaraṇam /<BR>
abhāvākhyaṃ91 pramāṇaṃ ye ṣaṣṭhamāhurmanīṣiṇaḥ /<BR>
teṣāṃ prābhākarairevaṃ pratyādeśo 'yamucyate  // 24 //<BR>
pramāṇaṃ khalu kasyāpi prameyasyāvabodhakam /<BR>
92tatrābhāvasya kiṃ tāvat prameyamiti cintyatām  // 25 //<BR>
nanu nāstīti buddhyā93 tu bodhyaṃ yadupakalpitam /<BR>
abhāvasya pramāṇasya prameyaṃ tat bhaviṣyati  // 26 //<BR>
bhūtela'tra ghaṭo nāstītyeṣā yā jāyate matiḥ /<BR>
sā na bhūtalamātre syāt prasakterghaṭavatyapi  // 27 //<BR>
kevale bhūtale cetsyātkaivalyaṃ tatra kīdṛśatam /<BR>
svarūpamātraṃ no tāvaddharmāntaramathocyate  // 28 //<BR>
prameyāntaramevātra tāvatā'ṅgīkṛtaṃ bhavet /<BR>
tacca nendriyavijñeyaṃ tadvyāpārānapekṣaṇāt  // 29 //<BR>
svarūpamātre dṛṣṭe 'pi bhāve dūragato 'pi san /<BR>
kathañcijjātajijñāso nāstitvaṃ pratipadyate  // 30 //<BR>
tena yatrāpi nāstitvaṃ budhyate vyāpṛtendriyaḥ /<BR>
bhāvāṃśamātre tatrāpi pratyakṣasya pramāṇatā  // 31 //<BR>
nāstitvaṃ ca pramāṇānāmanutpattyaiva gamyate /<BR>
nāstitvapratipattirhi tāṃ vinā nāsti kutracit  // 32 //<BR>
yogyapramāṇānutpatteḥ kāraṇatvaparigrahāt /<BR>
atiprasaṅgadoṣo 'pi nāvakāśamupāśnute  // 33 //<BR>
anutpattiśca na jñātā satī kāraṇamakṣavat /<BR>
tena liṅgatvaśaṅkā'pi dūrādeva nirākṛtā  // 34 //<BR>
anutpattiśca vijñātā hetuścelliṅgavadbhavet /<BR>
anavasthā prasajyeta nāstitvaṃ na ca siddhyati  // 35 //<BR>
kiñca pādavihārādivyavahāraśca bhūtale /<BR>
na bhūtalaparicchedamātreṇaiva pravartate  // 36 //<BR>
prasaṅgastatra durvāraḥ kaṇṭakādyanvite 'pi hi /<BR>
atha kevalabhūbhāgaparicchedāt pravartate  // 37 //<BR>
vikalpyaṃ tatra kaivalyaṃ grāhyasya grahaṇasya vā /<BR>
grāhyasya cetpuraivokto doṣastarhi prasajyate  // 38 //<BR>
grahasya cettadā sūkṣmajijñāsā niṣphalāṃ bhavet /<BR>
jātā hi kevalā 94saṃvid vyavahārasya kāraṇam  // 39 //<BR>
tena bhāvaṃ paricchidya vyavahāre cikīrṣati /<BR>
dṛśyādarśanasiddhyarthaṃ yuktaṃ sūkṣmanirīkṣaṇam95  // 40 //<BR>
atrocyate dvayī saṃvid-vastuno bhūtalādinaḥ /<BR>
ekā saṃsṛṣṭaviṣayā tanmātraviṣayā parā  // 41 //<BR>
tanmātraviṣayā yā ca dvidhā sā'pi prasajyate /<BR>
pratiyoginyadṛśye ca dṛśye ca pratiyogini  // 42 //<BR>
tatra tanmātradhīryeyaṃ dṛśye ca pratiyogini /<BR>
nāstitvaṃ saiva bhūbhāge ghaṭādipratiyoginaḥ  // 43 //<BR>
nanu saṃsṛṣṭabuddhyā yaḥ purastādavadhāritaḥ /<BR>
kathaṃ tanmātradhīstatra jātā bhāvo96 na tatra cet  // 44 //<BR>
śakyate tadabhāve 'pi vaktuṃ yo yatra sannabhūt /<BR>
tasyābhāvaḥ kathaṃ tatra brūyāccettatra kāraṇam  // 45 //<BR>
tanmātradhiya evāstu 97varaṃ tatkāraṇaṃ tataḥ /<BR>
tasyāḥ sampratipannatvādvādinorubhayorapi  // 46 //<BR>
cakṣurvadaparāmṛṣṭaṃ na kāraṇamadarśanam /<BR>
svāpāvasthāgatasyāpi 98pramāṇatvaprasaṅgataḥ  // 47 //<BR>
viśeṣāpādikā tasya na niṣedhasya dṛśyatā /<BR>
bhāvarūpo viśeṣo hi nābhāvasyopapadyate  // 48 //<BR>
adarśane nivṛtte 'pi punarbhāvasvya kasyacit /<BR>
prāṅnāstitvaṃ vyapadiśantyadṛṣṭasya purā kvacit  // 49 //<BR>
dṛśyasyādarśanaṃ tena jñātaṃ sadadabodhakam /<BR>
dṛśyādarśanatastasya jñānaṃ cedavya99 vasthitiḥ  // 50 //<BR>
yadi tanmātrasaṃvittirūpaṃ syāttadadarśanam /<BR>
tadā tasyāḥ svasaṃvitteranavasthā nivartate  // 51 //<BR>
tenāvaśyābhyupetavyo vimarśo dṛśyagocaraḥ /<BR>
adarśanamabhāvo hi tanmātrānubhavātmakam  // 52 //<BR>
tanmātrānubhavaścāyaṃ yadadarśanarūpitaḥ /<BR>
vimṛśyate bhūtalādau tadabhāvo '100padiśyate  // 53 //<BR>
tanmātrānubhavaścāyaṃ na meyaḥ phalabhāvataḥ /<BR>
kiñca svayaṃ prakāśo 'sāviti nyāyavido viduḥ  // 54 //<BR>
nāstīti śabdastatraiva svasaṃvedye pravartate /<BR>
tena nāstīti vijñānanyāyena na samāgatam  // 55 //<BR>
meyābhāve tato mānamabhāvākhyaṃ kathaṃ bhavet /<BR>
ghaṭasattā na labhyā hi nāsattā coditātkramāt  // 56 //<BR>
abhāvavyavahāro hi niḥśaṅkagamanādikaḥ /<BR>
tanmātrānubhavenaiva yathoktena pravartate  // 57 //<BR>
yadā yasya ca dṛśyatve satyapyanupalambhanam /<BR>
tadabhāvavyavahṛtistadānīṃ saṃpravartate  // 58 //<BR>
sūkṣmakaṇṭakajijñāsāpyataḥ sārthakatāṃ gatā /<BR>
tāṃ vinā na hi dṛśyatvaṃ sūkṣmasattā'dhirohati  // 59 //<BR>
vyavahārapravṛttiśca dṛśyādṛṣṭinibandhanā /<BR>
tena dṛśyatvasiddhyarthaṃ 101yuktaṃ tasminnirīkṣaṇam  // 60 //<BR>
nanvevaṃ lakṣaṇagranthasyārthastarhyasya kīdṛśaḥ /<BR>
mīmāṃsārṇavasambhūtaṃ pīyatāṃ 102samayāmṛtam  // 61 //<BR>
pratyakṣādyaparicchedyamabhāvākhyaṃ 103caturvidham /<BR>
prameyaṃ sādhayat mānamabhāvākhyaṃ vadanti ye  // 62 //<BR>
tannirākaraṇārtho 'yaṃ yatno bhāṣyakṛtā kṛtaḥ /<BR>
abhāvo 'saṃnikṛṣṭasya nāstītyasyāvabodhakaḥ  // 63 //<BR>
pramāṇaṃ na bhavatīti pramāṇābhāva 104 ucyate /<BR>
kiṃ nirākaraṇasyeha phalamityatha cenmatam  // 64 //<BR>
ucyate lakṣaṇagranthaḥ pratyakṣādeḥ samarthyate /<BR>
pramāṇaṃ kāryagamyaṃ hi sarvatreti viniścitam  // 65 //<BR>
niścayaśca pramāṇasya kāryamityapi saṃmatam /<BR>
niścayaśceyameveti saṃvittiḥ sarvavastuṣu  // 66 //<BR>
sā ca vastvantarābhāvasaṃvittyanugame sati /<BR>
pramāṇānudayastatra yatrābhāvo 'vasīyate  // 67 //<BR>
tadā tena sahaiva syāt pratyakṣādeḥ pramāṇatā /<BR>
lakṣaṇaṃ kriyamāṇaṃ ca tathābhūtasya yujyate  // 68 //<BR>
na kṛtaṃ ca tathā tena na kṛtaṃ sādhulakṣaṇam /<BR>
imāṃ śaṅkāṃ nirākartu nirākaraṇamucyate  // 69 //<BR>
kathaṃ punariyaṃ śaṅkā bhavatyatra nirākṛtā /<BR>
abhāvākhyo na meyo 'sti yadarthaṃ prārtyate punaḥ  // 70 //<BR>
pramāṇānāmanutpādaḥ sādhu tallakṣaṇaṃ kṛtam /<BR>
iti pūrvapramāṇānāṃ lakṣaṇāni samādadhat  // 71 //<BR>
bhāṣyakāra imaṃ granthaṃ cakre nā'bhāvalakṣaṇam /<BR>
nanvevamapi 105 pañcāha śabdaṃ hitvā kathaṃ punaḥ  // 72 //<BR>
bhāṣyakāraḥ pramāṇāni citrākṣepaṃ samādadhat /<BR>
ucyate vyavahārasya hetubhūtaprasiddhaye  // 73 //<BR>
evamāhobhayātmāpi vyavahāraḥ pratiṣṭhitaḥ /<BR>
tatra bhāvavyavahṛtiḥ pañcasvevopalabhyate  // 74 //<BR>
abhāvavyavahārastu dṛśyādṛṣṭivimarśajaḥ /<BR>
sā hi bhūbhāgasadbhāvamātrāvacchedabandhanā  // 75 //<BR>
tadabhāvavyavahṛtiriti prāgeva darśitam /<BR>
mīmāṃsājalarāśeraśeṣanayaratnanikaṣanijadhāmnaḥ  // 76 //<BR>
<BR>
iti śālikanātha imāmamṛtasya kalāmudādahaddhīraḥ106  /<BR>
<BR>
iti mahāmahopādhyāyaśrīśālikanāthamiśrapraṇītāyāṃ prakaraṇapañcikāyāmamṛtakalā nāma pañcamaṃ prakaraṇaṃ samāptam //<BR>
<BR>
<BR>
<BR>
<BR>
</body></html>
