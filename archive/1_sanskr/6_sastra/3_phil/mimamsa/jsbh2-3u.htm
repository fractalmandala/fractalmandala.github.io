<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Khandadeva: Bhattadipika 2,3</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>


Khandadeva: Bhattadipika, a commentary on Jaimini's Mimamsasutra,<BR>
Adhyaya 2, Adhikarana 3,<BR>
with Sambhubhatta's Prabhavali (subcomm.)<BR>
Based on the ed. by N.S. Ananta Krishna Sastri<BR>
Bombay 1921-1922 (Reprint: Delhi 1987)<BR>
(Sri Garib Dass Oriental Series, 50-)<BR>
<BR>
<BR>
Input by members of the Sansknet project<BR>
(www.sansknet.org) [server down!]<BR>
<BR>
<BR>
This GRETIL version has been converted from a custom Devanagari encoding.<BR>
Therefore, word boundaries are usually not marked by blanks.<BR>
These and other irregularities cannot be standardized at present.<BR>
<BR>
<BR>
An attempt to structure the text according to sutras had to be<BR>
abandoned for want of an adequate printed edition.<BR>
<BR>
<BR>
THE TEXT IS NOT PROOF-READ!<BR>
<BR>
<BR>

<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>





<BR>
<BR>
&lt;B1&gt;  atha tṛtīyaḥ pādaḥ /<BR>
<b>(1 adhikaraṇam / ) (a.2 pā.3 adhi.1)</b>  <BR>
<BR>
guṇas tu kratusaṃyogāt karmāntaraṃ prayojayet saṃyogasyāśeṣabhūtvāt  / Jaim_2,3.1 /<BR>
<BR>
<BR>
jyotiṣṭome "yadi rathantarasāmā somaḥ syādaindravāyavāgrāngrahāngṛhṇīyāt, yadi bṛhatsāmā śukrāgrāni"ti śrutam /<BR>
tatra yadiśabdopāttasya nimittatvasya na tāvadrathantare bṛhati vānvayaḥ; tasya viśeṣaṇatvena vṛttyanarhatvāt /<BR>
nāpyanyapadārthe; tasya kādācitkatvābhāvāt /<BR>
nāpi viśiṣṭe jyotiṣṭome; sāmāntarāṇāmapi niyatatvena bṛhadrathantarayoranyayogavyāvṛttyā viseṣaṇatvāsaṃbhavāt, jyotiṣṭomatvāvacchedenāyogasyāpi <b>vyāvartayitumaśakyatvācca /<BR>
ataḥ samāsārthasya kevalarathantarasāmakatvasya prakṛte karmaṇi grahāgratānimittatvena niveśāyogādubhayaviśiṣṭakarmāntarameva vidhīyate, yadiśabdastvavivakṣitārtha iti prāpte ----------</b>  bṛhadrathantarayorjyotiṣṭome pākṣikatvātsvāyogavyāvṛttyā parasparāyogavyāvṛttyā vā viśeṣaṇatvopapattiḥ /<BR>
naca jyotiṣṭomatvāvacchedena tadabhāvaḥ; svāvāntarakāryapṛṣṭhastotratvāvacchedena tadupapatteḥ, anyathā tavāpi sākṣādyāge prokṣaṇāvaghātādau tadasaṃbhavāvaśyambhāvāt /<BR>
ato yuktaiva rathantaraviśiṣṭasya kratornimittatā /<BR>
<b>vastutastu --------- na kratornimittāntarbhāvaḥ; prayojanābhāvāt, prakaraṇāvagatakratvaṅgatvabalenānyapadārthasaṃbandhasyānuvādatvāt, anyathā jyotiṣṭomarūpānyapadārthasya vikṛtāvabhāvena śukrāgratāderanāpatteḥ /<BR>
ato lakṣaṇayāpi rathantarameva nimittam, naimittiko 'gratāviśeṣaḥ prakṛtāpūrvasādhanībhūtagrahoddeśena vidhīyate /<BR>
na ca pāṭhādevaindravāyavāgratvaniyamasya prāptestadvidhivaiyarthyam; tataḥ pūrvameva naimittikatayā vidhānāt /<BR>
tatprayojanaṃ ca nimittābhāve prakṛtau vikṛtau ca lopaḥ /<BR>
yadyapi ca sarvatra nimittasya sattve naimittikāvaśyakatvamātraṃ prameyam; tathāpi tasyātra pāṭhādeva siddhestadabhāve tadabhāva eva prameyaṃ bodhyam /<BR>
tasmānna karmāntaravidhiḥ // 1 // 31 //</b><BR>
<BR>
iti dvitīye rathantarasāmādhikaraṇam //<BR>
<BR>
<b>&lt;B2&gt;</b>  (bhāṣyodāhṛtajagatsāmāntavākyānudāharaṇe nimittanirdeśena viṣayavākyasaṃgrahaḥ) <b>atrabhāṣye -----</b> "yadi rathantarasāmetyādi yadi jagatsāmā āgrayaṇāgrāngṛhṇātī" tyantamudāhṛtam /<BR>
tatra jagatsāmavākye kṛtsnakratusaṃyogahetukaprakṛtāniveśahetoḥ pūrvapakṣasādhakatayā sūtre upāttasyāsaṃbhavāt jagacchabdārthābhāvenaiva prakṛtakarmaṇyaniveśasya daśamesādhayitavyatvāt siddhāntāsaṃbhavena vyarthastadupanyāsa ityabhipretya prastutavicāropayogitayā ādyaṃ vākyadvayamevodāharati <b>------- jyotiṣṭoma iti </b>//<BR>
(viṣayavākyārthaḥ prāsaṅgikī pūrvapādasaṃgatiḥ adhyāyasaṃgatiśca)  yeṣu dārupātreṣu tattaddevatābhedena somaraso gṛhyate te grahāḥ aindravāyavamaitrāvaruṇāśvinādyāḥ prātassavane gṛhyante /<BR>
tatra rathantarasāmatvapakṣe aindravāyavamāditaḥ kṛtvā te grahā grāhyāḥ /<BR>
bṛhatsāmatvapakṣe śukramāditaḥ kṛtvā te grahā grāhyāityudāhṛtavacanārthaḥ /<BR>
pūrvapāde pakṣadvaye 'pi niścitavidheyatvasya guṇasya kva pūrvatrāsaṃbhavāt bhedakatvaṃ kva vā phale vidhānena vyavasthārthatvena vā pūrvatra saṃbhavādabhedakatvamiti nirṇīte adhunā sandigdhavidheyatvasya guṇasya kva vidheyatvāt bhedakatvaṃ kva vā tadabhāvādabhedakatvamiti nirṇayārthaṃ cintāntarārambha iti prāsaṅgikīmathavāvasararūpāṃ vā pādasaṅgatiṃ bhedābhedanirūpaṇādadhyāyasaṅgatiñca pādāntaratvādanantarasaṅgatyabhāve 'pyakṣatiñca spaṣṭatvādapradarśya pūrvapakṣamevāha <b>------- tatreti </b>//<BR>
(yadiśabdasya nimittaparatvanirāsaḥ)  yadyapi yadi rājanyaṃ vaiśyaṃ vā yājayedityādau yadiśabdo nimittaparatayā dṛṣṭaḥ; tathāpīha viśeṣaṇasya viśeṣyasya viśiṣṭasya vā nimittatvāsaṃbhavānna tatpratipādakatayā naimittiko 'gratāguṇaḥ kratvaṅgatayā vidhātuṃ śakyata iti pūrvapakṣopapādakatayopapādayati <b>------- yadiśabdopāttasyeti //<BR>
vṛttyanarhatvāditi </b>//<BR>
bahuvrīhyantapade prathamopanipatitasya rathantarādiśabdasyānyapadārthopasarjanībhūtasvārthapratipādakatvena tasmin padāntaropāttanimittatvānvaye rathantarapadasya sāpekṣatayā saviśeṣaṇānāṃ vṛttiniṣedhāt vṛttyanarhatvāpatteḥ kevalarathantaramātrasya nimittatve agnāvapi vidyamānasya nimittatvāpatteścāyuktaṃ rathantararūpaviśeṣaṇasya nimittatvamityarthaḥ /<BR>
<b>kādācitkatvābhāvāditi </b>//<BR>
anyapadārthaḥ somadravyaṃ, tatsādhyo yāgo vā /<BR>
ubhayathāpi kādācitkatvābhāvāt bahuvrīhyantapadavaiyarthyāpatteraindravāyavāgratvaśukrāgratvayorvikalpāpatteśca na tatrāpi tadanvaya ityarthaḥ //<BR>
<b>(ayogavyāvṛttyānyayogavyāvṛttyā vā krato rathantaraviśeṣaṇatvāsaṃbhavāt viśiṣṭanimittatvapakṣena rathantaranimittatvam)</b> nāpi viśiṣṭa iti //<BR>
<b>viśiṣṭe tadanvayapakṣe 'pi kimanyapadārtho viśeṣaṇaṃ viśeṣyaṃ vā /<BR>
nādyaḥ; 'saptamīviśeṣaṇe bahuvrīhā'viti sūtreṇa rathantaraśabdasya pūrvanipātena viśeṣaṇatvapratīterviśeṣyatvāyogena vyutpattibhaṅgāpatteḥ /</b><BR>
naca -----<b> vigrahavelāyāmanyapadārthasya kratoḥ ṣaṣṭhyantatvena viśeṣaṇatvasya rathantarasya prathamāntatvena viśeṣyatvasya ca pratītervaiśiṣṭyasaṃbhava iti ------ vācyam; vigrahavākyasyāvaidikatayā tadupāttaviśeṣaṇaviśeṣyabhāvena nimittatvānvayānupapatteḥ, grahāgratānimittabhūte rathantare prakaraṇādeva kratumattvasiddheḥ svāyogavyāvṛttyā kratorviśeṣaṇatvasya vaiyarthyācca, kratvantarayogavyāvṛttyā viśeṣaṇatvasyopadeśena tadvyāvṛtteḥ pramāṇābhāvādeva siddhatvena vaiyarthyācca /<BR>
atideśena tadvyāvṛttestavāpyaniṣṭatvācceti kratorviśeṣaṇatvapakṣamayuktaṃ matvā saṃbhavaduktikaṃ dvitīyaṃ pakṣaṃ nirasyati</b> ------ jyotiṣṭoma iti //<BR>
<b>(rathantaramātrasādhanatvavidhāne vākyāpatteḥ viṣamaśiṣṭavikalpāyogena tadanaṅgīkāreṇāpi nimittatvānupapatteśca karmabhedasyaiva mukhyatvam)</b>  <b>gāyatryādīnāṃ</b> <b>sāmāntarāṇāmapi stotrāntarasaṃbandhitayā jyotiṣṭome viśiṣya vihitatvena tadvyāvṛttyā rathantarāderviśeṣaṇatvānupapattirityarthaḥ /</b><BR>
jyotiṣṭomatvāvacchedeneti  //<BR>
<b>śaṅkhaḥ pāṇḍura evetyādau pāṇḍuratvāderviśeṣyatāvacchedakāvacchedena svāyogavyāvṛttyā viśeṣaṇatvasya dṛṣṭatve 'pi prakṛte tadasaṃbhavaḥ; nahi gāyatryādisāmāntarakāryāvacchinne kratau śakyo rathantarāyogo vyāvartayitumityarthaḥ /<BR>
ato rathantaramevāsya sāmeti samāsārthāvagamāt tasyaca prakaraṇenāprāptatvena nimittatvānupapattervidheyatvāvagamāt prakṛte jyotiṣṭome kevalarathantarasāmatvasya vidhāne aindravāyavāgratāderapi vidhāne vākyabhedāpatteḥ tadaṅgīkāreṇāpi tadvidhāne kevalarathantarasāmakatvasya jyotiṣṭome sākṣādananvayitvena stotrasādhanamantradvārā niveśasya vācyatve teṣu sāmāntarasya viśiṣyāmnānasiddhatvena viṣamaśiṣṭavikalpāyogādaniviśamānarathantaramātrasāmatvaguṇasya bhedakatvādubhayaviśiṣṭakarmāntaravidhirevāyam /<BR>
tatracāvyaktatvāt jyotiṣṭomātideśaprāptasarvastotreṣu rathantarasāmno niveśastatraiva cāvāntaraprakaraṇādagratāviśeṣo 'ṅgamityabhipretya pūrvapakṣamupasaṃharati</b> ----- ata iti //<BR>
<b>(yadiśabdasyāvivakṣitatvena vidhyupapattinirūpaṇam)</b>  <b>vidhāyakasya syādityāderyadiśabdopahatavidhiśaktitvātkarmāntaravidhāyakatvānupapatt iṃ pariharati</b> ------ yadiśabdastviti //<BR>
<b>yadiśabdasya prāptidyotakamātratvena pramāṇāntareṇa prāptyayoge</b> <b>"yadāgneya" ityādiṣvivāvivakṣitārthatvamityarthaḥ /<BR>
yānitu"yadiśabdaparityāgo rucyadhyāhārakalpanā /<BR>
vyavadhānena saṃbandho hetuhetumatośca liṅ"ityādinā vārtike yadiśabdānvayāya prakārāntarāṇi darśitāni, tadupapādanaṃ kaustubhe draṣṭavyam </b>//<BR>
(pūrvapakṣiṇāpi avāntarakāryadvāraiva viśeṣaṇatvaṃ vaktavyamityādinirūpaṇam)  yadiśabdopāttanimittatvasya rathantaraviśiṣṭakraturūpaviśeṣyānvaye 'pi ekārthībhāvalakṣaṇasāmarthyāvighātena samāsopapattestatraca gāyatryādisāmāntarakāryāvacchinne kratau rathantarāyogasya prāptyā tadvyāvṛttisiddheḥ saṃbhavatyeva rathantarasya viśeṣaṇatvam /<BR>
ato nāniviśamānatetyabhipretya siddhāntamāha <b>------ bṛhadrathantarayoriti </b>//<BR>
ekapṛṣṭhastotrarūpāvāntarakāryadvārā kratau dvayorapi yogaprāptau parasparavyāvṛttyā vā viśeṣaṇatvamityarthaḥ /<BR>
<b>svāvāntareti </b>//<BR>
<b>svāvāntarakāryadvārā sarveṇāpi viśeṣaṇena viśeṣyamavacchettavyam /<BR>
astica bṛhadrathantarayoḥ pṛṣṭharūpāvāntarakārye vyāpyavṛttiteti taddvārā sā kratāvapyavacchedakāvacchedena vyāhataivetyarthaḥ /<BR>
vipakṣe bādhakamāha</b> ----- anyatheti //<BR>
<b>karmāntaratvavādino 'pi rathantarasāmatvāyogasya prokṣaṇādau sarvathā vidyamānasya vyāvṛttyasiddherviśeṣaṇatvānupapattistulyetyarthaḥ /<BR>
yadyapyatideśaprāptasāmāntaravyāvṛttyā pūrvapakṣe tasya viśeṣaṇatvaṃ nāyogavyāvṛttyā; tathāpi sākṣāt kratau sāmāntarayogasyāsaṃbhavāt tadvyāvṛttyā rathantarasāmatvasya viśeṣaṇatvamanupapannameva /<BR>
ataḥ stotrarūpāvāntarakāryadvāraiva sāmāntaravattvasya kratau prāptyā taddvāraiva rathantarasāmatvaviśeṣaṇena vyāvṛttiḥ kartavyā /<BR>
sāca mamāpi tulyeti sākṣādyāga ityanena sūcitam //</b><BR>
(vikṛtau viśeṣyābhāvenaindravāyavāgratānāpattyā rathantarasāmamātranimittatvopapādanam) <b>anyatheti   </b>//<BR>
jyotiṣṭome nimitte tadapūrvasādhanībhūtagrahaṇāṅgatvenāgratāvidhāne 'pi satyapi vikṛtāvaṅgitāvacchedakarūpākrāntatve codakarahitāyāṃ taddhomasyeva nimittarahitatvāt tadagratāprāptyanāpattirityarthaḥ //<BR>
<b>(viśeṣaṇānvayasyaiva nyāyasiddhatvāllakṣaṇāpi na doṣāyetyādi nirūpaṇam)</b>  lakṣaṇayāpīti //<BR>
<b>yadyapyanyapadārthopasarjane rathantare nimittatvānvayo 'vyutpannaḥ; tathāpi śābdabodhe viśiṣṭa evānvitasyāpi nimittatvasya viśeṣye viśiṣṭe vā kādācitkatvābhāvena bādhe sati vidhiniṣedhau viśeṣaṇe saṃkrāmato viśeṣye bādha iti nyāyena śikhī dhvasta ityādivat viśeṣaṇe saṃkrāntyupapattirūpaṃ yuktyantaraṃ yathānuktasamuccayārthakādinā sūcitam, tathā yadiśabdasyāvivakṣitārthatvākalpanāpekṣayā lakṣaṇayā aduṣṭatvamapi sūcitam /<BR>
naca prakaraṇalabhyānyapadārthānuvāde prayojanābhāvaḥ, vairūpasāmetyādau vairūpādīnāṃ bahuvrīhyantanirdeśasādṛśyena pṛṣṭhastotra eva niveśarūpaprayojanasya daśame vakṣyamāṇatvāt /<BR>
ato rathantarameva nimittam /<BR>
tasyaca prakṛtāveva niveśāttatraivāgratāviśeṣo naimittiko vidhīyata ityāha</b> ------- naimittikantviti //<BR>
<b>(bṛhadvirodhino rathantarasya rathantaravirodhino bṛhataśca nimittatvam)</b>  prakṛtau vikṛtau ceti //<BR>
<b>rathantaramātrasya nimittatve 'pi apravṛttapravartakatvāt vidherasmin sati kuryāditi kādācitkyāḥ kartavyatāyā vidhyarthatvāt kādācitkenaiva nimittenānvayāt yadiśabdopāttasya nimittatvasya kādācitkatvavyāpyatvāt kādācitkatvasyaca bṛhadrathantarayoranyonyavirodhaprayuktatvāt bṛhadvirodhino rathantarasya rathantaravirodhino bṛhataśca nimittatvaṃ jñeyam /<BR>
virodhitāca kvacidvaikalpikatvāt kvacit bādhakasattvāt bhavati, yathā prakṛtau vaikalpikatvāt vikṛtāvapi yatra naikataraniyamastatrānyatarāgratāyā loponimittābhāvāt, yatratu tanniyamastatra virodhisāmāntarasattve bādhakasattvāt seti /<BR>
tatra rathantarādernimittasya sattvena tattadagratāprāptāvapi yatra satrādau dvayorapi samuccayādvirodhitābhāvastatra nimittatvābhāvāt tattadagratālopa evetyarthaḥ </b>//<BR>
pāṭhādeveti <b>//<BR>
etaccaindravāyavāgratāmātraviṣayam /<BR>
śukrāgratāvidhautu tasyāḥ pāṭhādinā saṃbhavatprāptikatvābhāvena nimitte naimittikāvaśyakatvaprameyasyaivāvaśyabodhyatvāditi dhyeyam /<BR>
siddhāntamupasaṃharati</b> ------ tasmāditi //<BR>
<b>(pūrvottarakalpaprayojananirūpaṇam)</b>  <b>prayojanaṃ pūrvapakṣe jyotiṣṭomāṅgabhūtaṃ somayāgāntaraṃ bṛhanmātrasāmakaṃ rathantaramātrasāmakañca kāryam, siddhānte neti, tathā jyotiṣṭome rathantarasāmatvābhāve 'pi pāṭhaprāptaindravāyavāgrataiva pūrvapakṣe, siddhānte netica spaṣṭatvānnoktam //</b><BR>
<BR>
iti prathamaṃ grahāgratāyā jyotiṣṭomāṅgatādhikaraṇam //<BR>
<b>--------------</b> &lt;B1&gt; <b> (2 adhikaraṇam / ) (a.2 pā.3 adhi.2)</b><BR>
<BR>
<BR>
<BR>
aveṣṭau yajñasaṃyogātkratupradhānamucyate  / Jaim_2,3.3 /<BR>
<BR>
<BR>
rājasūye rājakartṛke pratyekadakṣiṇāmnānādaveṣṭisaṃjñakāḥ pañceṣṭayaḥ pṛthakprayogāḥ samāmnātāḥ /<BR>
tadavāntaraprakaraṇe "yadi brāhmaṇo yajeta bārhaspatyaṃ madhye nidhāyāhutimāhutiṃ hutvābhighārayet yadi rājanya aindraṃ yadi vaiśyo vaiśvadevami"ti śrutam /<BR>
<b>tatrāpi pūrvavadbrahmaṇakartṛkatvādi nimittameva; yadi śabdaśruteḥ, rājasūyasya traivarṇikakartṛkatvena brāhmaṇādeḥ prāptatvācca, rājaśabdasya prajāpālanakartari sarvalokaprasiddheḥ kṣatriyamātre draviḍaprasiddhestu</b> mlecchadeśaprasiddhitvenāsādhakatvāt, vyākaraṇaprasiddhestanmūlakatvenāniyāmakatvācca, sarvalokaprasiddheḥ śrautayadiśabdamūlakatvācca /<BR>
ato brāhmaṇādikartṛkatve nimitte madhyenidhānapūrvakapratyāhutyabhidhāraṇaviśiṣṭapañcahaviṣkaikeṣṭiprayogo rājasūyāntargato vidhīyate /<BR>
pratyekaprayogāśca pañcānulomaviṣayā iti bodhyam /<BR>
"etayānnādyakāmaṃ yājayedi" tyanena cobhayorapi nityanaimittikaprayogayoḥ phalārthaṃ bahiḥkratvanuṣṭhānamiti na brāhmaṇādiguṇasya bhedakatvamiti prāpte ---------  <b>"rājānamabhiṣiñcedi"ti śrutau rājoddeśenābhiṣekavidhānādabhiṣekādhikārikarājyayogātprāgeva rājaśabdasya kṣatriyavācitvapratītestasya karmaṇītyadhikṛtya</b> <b>"patyantapurohitādibhyo yak" iti smṛtyā</b> purohitādigaṇapaṭhitādrājaśabdād yagādividhānenaca rājyaśabdasya rājaśabdaprasiddhipūrvakatvāvagateḥ draviḍaprayogānusāreṇa rājaśabdaḥ kṣatriyavacana eva /<BR>
ataścāveṣṭau brāhmaṇādīnāṃ prāptyabhāvādvidheyatvāvagateḥ kartṛrūpād guṇādaveṣṭiprayogāntarameva pañcahaviṣkaikeṣṭirūpaṃ samastaguṇaviśiṣṭaṃ bahiḥkratu vidhīyate /<BR>
tasyacoktavacanenānnādyaṃ phalam /<BR>
antaḥkratu pratyekaṃ pañca prayogā eva /<BR>
yadyapica pūrvapakṣasiddhāntayoḥ pañcahaviṣkaikeṣṭiprayogastulyaḥ; tathāpi brāhmaṇādiguṇasya pūrvapakṣe na bhedakatvaṃ siddhānte tu taditi viśeṣaḥ /<BR>
tatprayojanaṃ ca pakṣadvayopapādanenaivoktam /<BR>
<b>nacaivaṃ rājanyavākye tasya prāptatvādvidheyatvābhāvena bhedakatvānāpattiḥ; rājanyapadasyābhiṣiktānabhiṣiktakṣatriyamātravācitvena rājasūye 'prāptasyaiva tasya vidheyatayā bhedakatvopapatteḥ /<BR>
rājasūye hi rājapadasya kṣatriyamātraśaktasyāpi</b> <b>"rājetyetānabhiṣiktānācakṣata" iti nirūḍhalakṣaṇātātparyagrāhakālliṅgādabhiṣiktakṣatriyamātrasyaivādhikāraḥ /<BR>
ataḥ siddhaṃ triṣvapi vākyeṣu guṇasya prayogabhedakatvam /<BR>
yadiśabdaścābhighārayediti liṅaḥ prayojyatvāparaparyāyahetumadarthakatve ākhyātadvayaikavākyatve ca tātparyagrāhakaḥ /<BR>
tena madhye nidhānapūrvakapratyāhutyabhighāraṇaprayojakī bhūtairbrāhmaṇādikartṛkairyāgairiṣṭaṃ bhāvayediti vākyārtho bodhyaḥ   // 2 </b>//<BR>
iti dvitīyamaveṣṭyadhikaraṇam   //<BR>
<BR>
<BR>
<b>&lt;B2&gt;</b>  (āgneyādipañcāveṣṭipṛthakprayogatvam /<BR>
teṣāṃ ca pratiyogividhayātrāpekṣitānāṃ nirdeśa ityupapādanam)  rājasūye "āgneyamaṣṭākapālaṃ nirvapati hiraṇyaṃ dakṣiṇaindramekādaśakapālamṛṣabho vahī dakṣiṇā vaiśvadevaṃ caruṃ piśaṅgī paṣṭhauhī dakṣiṇā maitrāvaruṇīmāmikṣāṃ vaśā dakṣiṇā bārhaspatyaṃ caruṃ śitipṛṣṭho dakṣiṇā" iti vākyairaveṣṭisaṃjñakeṣṭayaḥ pañca vihitāḥ /<BR>
atraikāveṣṭisaṃjñāyoge 'pi sākamedhavadutpattivākye pratyekaṃ dakṣiṇāmnānāt dakṣiṇāyāśca kartrānatyarthatvāt tadbhedena kartṛtvabhedapratītestadbhedena ca prayogabhedāvagateḥ ekaikaṃ karmāgnyanvādhānādi brāhmaṇatarpaṇāntāṅgaviśiṣṭaṃ bhedenānuṣṭheyamityekādaśe vakṣyamāṇamabhipretya vicārayiṣyamāṇavākyavidheyaprayogāntarapratiyogividheyāpekṣitāni pūrvakarmaprayogavidhāyakavākyānyādāvudāharati <b>--------</b> <b>rājasūya iti //</b><BR>
(phalāntaraśaṅkānirāsaḥ siddhāntasādhakanirdeśaśca)   phalāntaraśaṅkānivṛttyarthaṃ rājasūya ityuktam /<BR>
siddhāntasādhakatayā rājakartṛka itica /<BR>
prastutavicāraviṣayavākyamudāharati <b>------- tadavāntareti </b>//<BR>
(yadi brāhmaṇo yajeteti viṣayavākyanirdeśastadarthaśca vaiśyavākye madhye nidhanasyānuvādaśca)  yadi brāhmaṇo yajeta tadā pañcānāmapyeteṣāṃ haviṣāṃ vedyāmāsādane pañcamasthāne paṭhitasya bārhaspatyasya tṛtīyasthāne madhyame āsādanaṃ kṛtvā avaśiṣṭahaviṣāṃ pratyekaṃ krameṇāhavanīye prakṣepānantaraṃ taddhaviḥsaṃskārārthopastaraṇābhighāraṇājyaśeṣeṇa juhūsthena bārhaspatyasya madhye āsāditasyābhidhāraṇaṃ kṛtvānte tasya homaḥ kartavyaḥ /<BR>
evamitarayorapi jñeyamityudāharaṇavākyatrayasyārthaḥ /<BR>
vaiśyavākye svata eva vaiśvadevasya tṛtīyasthāne paṭhitatvāt tenaiva madhye nidhānaprāptermadhye nidhānavidhirnityānuvāda iti viśeṣa ityuktamadhikaraṇamālāyām //<BR>
<b>(kartrādīnāṃ bhāvanāprayogabhedakatvena prākaraṇikasaṅgatiḥ)</b>  <b>tatra guṇādīnāṃ vidhyāpādanadvārā bhedakatvāt kartrādīnāṃ ca guṇānāṃ bhāvanotpattāvananvayitvena tadvidhyāpādānadvārā tadbhedakatvāyoge 'pi prayogānvayitvāt tadvidhyāpādanadvārā bhāvanāprayogabhedakatvanirūpaṇāt prākaraṇikīṃ saṅgatiṃ ca spaṣṭatvādapradarśya pūrvapakṣamevāha</b> -------- tatrāpīti //<BR>
<b>(brāhmaṇakartṛkatve nimitte madhye nidhānaguṇavidhiriti pūrvapakṣaḥ)</b> <b> brāhmaṇasya kartṛtāsaṃbandhena yadiśabdopāttanimittānvayitvopapatteḥ viśiṣṭavidhigauravāprasaṅgācca tasyāmeveṣṭau tattatkartṛtve nimittatve madhye nidhānādiguṇavidhirityarthaḥ /<BR>
prāptyabhāvaṃ nirasyati</b> -------- rājasūyasyeti //<BR>
<b>nanu ------</b> rājasūyavākye rājaśabdaśravaṇāttatpadavācyarājatvajātimata evādhikārapratītestadrahitabrāhmaṇādestatra kathaṃ prāptirityata āha <b>------ rājaśabdasyeti /<BR>
prajāpālanakartarīti </b>//<BR>
yathaiva kulālanāpitacorādiśabdānāṃ tattatkriyākartṛtve śaktiḥ sarvalokaprasiddhestathaiva tadaviśeṣādanyāpreritaprajāpālanakartṛtve rājapadasya śaktestadvattvena brāhmaṇādīnāmapi tatpadavācyatvena tatrādhikārāt prāptirityarthaḥ //<BR>
<b>(lāghavānugṛhītāyā api draviḍaprasiddheḥ sarvatroktaprasiddhito durbalatvāt jātiṃ vihāyāpi rājaśabdaprayogaḥ)</b> nanu ------- <b>sakhaṇḍopādheḥ śakyatāvacchedakatvakalpane gauravāpatterdraviḍānāmapālayatyapi kṣatriye rājaśabdaprayogāt tajjātivācitvameva lāghavādyuktamityata āha</b> -------- kṣatriyamātra iti   //<BR>
<b>draviḍānāṃ pratyantadeśavāsitvena ('pratyanto mlecchadeśaḥ syād' iti kośāt) tatprasiddhermlecchadeśaprasiddhitvena na pīluśabda iva rājaśabde 'pi śaktigrahasādhakatvam /<BR>
nahi śaktigrāhakapramāṇagata eva prābalye nirṇāyake sati sandehābhāve svato 'pramāṇabhūtasya lāghavasya nirṇāyakatvaṃ yujyate /<BR>
ataeva jātiṃ vihāyāpi sarveṣāṃ prayogasya nirṇāyakatvānna barhirājyādiśabdānāmiveha jātivācitvaṃ yuktamityarthaḥ </b>//<BR>
(vyākaraṇasmṛterapi sādhutvānvākhyānamātrārthatvaṃ na śaktigrāhakatvamiti kathanam) <b> nanu --------</b> tasya karmetyarthe 'brāhmaṇādibhyaśce'ti sūtreṇa brāhmaṇādigaṇapaṭhitarājaśabdāt parataḥ ṣyañpratyayena, <b>athavā --------</b> 'patyantapurohitādibhyo yagi'ti sūtreṇa purohitādigaṇapaṭhitatvena tasmādyakpratyayena vā rājaśabdasya brāhmaṇaśabdavat prajāpālanakārivācitvānavagamātsiddhavannirdeśena jātivācittaivādhyavasīyate /<BR>
tataśca durbalaprasiddherapi prabalavyākaraṇasmṛtyupaṣṭabdhatvena prābalyopapatterjātivācitvameva yuktamityata āha <b>-------- vyākaraṇeti </b>//<BR>
vyākaraṇasmṛtessādhutvānvākhyānamātratvena śaktigrahe pramāṇābhāvāt, tattvepivā prajāpālanakartuḥ rājño yat prajāpālanarūpaṃ karma tat rājyamityarthe rājyaśabdavyutpattāvapi rājaśabdasya prajāpālanakartṛvācitvānivāraṇāt tasyā api draviḍaprasiddhimūlakatayā niyāmakatvānupapattiḥ /<BR>
nacaitāvatā rājyaśabdaśaktigrahaṇasya rājaśabdavyutpattigrahasāpekṣatvam; rājakarmatvenābodhe 'pi prajāpālanatvena buddhasyaiva tasya śakyatāvacchedakatvopapatteḥ /<b><BR>
kiñca ---------</b> sārvalaukikaprasiddherapi " na rājñaḥ pratigṛhṇīyādarājanyaprasūtinaḥ /<BR>
na śūdrarājye vasedi" tyādismṛtyupaṣṭabdhatvānna kevalaṃ prasiddhereva kṣatriyasya tadbodhyatvam /<BR>
<b>etena --------</b> kṣatriyasyaiva prajāpālanaṃ paramo dharmaḥ /<BR>
rājā sarvasyeṣṭe brāhmaṇamityādimanvādismṛtīnāmapi tadupaṣṭambhakatvāditi <b>---------- nirastam;</b> tāsāṃ kṣatriyamātroddeśena pālanāvaśyakatāvidhāyakatve 'pi rāgādinā brāhmaṇādāvapi pālayitṛtvasaṃbhavāt /<BR>
ato nāsāmupaṣṭambhakatvamityarthaḥ /<BR>
pratyutāryāvartaprayoga eva viśeṣataḥ śrutyupaṣṭabdha ityāha <b>--------- sarvaloketi </b>//<BR>
prajāpālanakartṛtvāviśeṣepi upanayādhānavidhisiddhāgnividyayorabhāvena śūdrasya vyāvṛttāvapi traivarṇikānāṃ rājasūye 'dhikārasyāvyāhatatvāt tadantargatāveṣṭāvapi teṣāmadhikārāt brāhmaṇādīnāṃ kartṛtvena prāpteḥ rājanyavākye 'niyamenaiva rājñaḥ kartṛtayā prāpternimittatvasyaivāśrayaṇāt tatsāhacaryādihāpi brāhmaṇādivākyayorapi nimittatvameva yuktamityabhipretya pūrvapakṣopasaṃhāravyājena pūrvapakṣe naimittikaṃ vidheyavivekaṃ darśayati<b> ------- ata iti </b>//<BR>
(pūrvottarapakṣayoḥ prayogabhede satyapi pūrvapakṣe pañcahaviṣkaikaprayogo rājasūyāntargata iti nirūpaṇam) <b> ayamarthaḥ -------</b> nātrābhighāraṇamātraṃ naimittikatayā vidhīyate; madhye nidhānānuvādāsaṃbhavāt, ato madhye nidhānaviśiṣṭābhighāraṇasya pañcahaviṣkaikeṣṭiprayogaṃ vinānupapadyamānasyaikaikahaviṣkaikeṣṭiprayogeṣvaniveśānmadhye nidhānarūpaviśeṣaṇasāmarthyāt tadviśiṣṭābhighāraṇasya prayogāntarākṣepakatvam /<BR>
tataśca pūrvottarapakṣayoḥ prayogāntarākṣepakatve tulye 'pi nimittārthatvapakṣe rājasūyāntargato 'pi naimittikaḥ pañcahaviṣkaikeṣṭiprayogaḥ sidhyati /<BR>
vidhāyakatvapakṣetu rājasūyādbahireva tādṛśaṃ prayogāntaramiti prayojanabhedo 'nusandheyaḥ ---------  <b>iti /</b><BR>
kva tarhi nimittārthatvapakṣe rājasūyāntargatānāṃ pratyekaprayogāṇāṃ niveśa ityapekṣāyāmāha <b>--------- pratyeketi  </b>//<BR>
anulomānāṃ tattatpitṛgatajātimattvābhāve 'pi tattanmātṛgatajātisadbhāvasya tattatsmṛti<b>ṣūkterbrāhmaṇāt</b> kṣatriyāyāmutpannasya rājatvajātimattvena rājasūye 'dhikārāt tadviṣayāḥ pratyekaprayogā ityarthaḥ /<BR>
yadātu tasyāpi "yadi rājanyami"ti vākyena pañcahaviṣṭvaikeṣṭiprayogasyaiva prāpterna pratyekaprayogāṇāṃ niveśa ityālocyate, tadā pratyekaprayogāṇāmapyanavakāśatayā bādhāsaṃbhavāt tattatkartṛbhisteṣāmapi samuccayenānuṣṭhānamiti draṣṭavyamiti bodhyamitipadena sūcitam //<BR>
<b>(etayānnādyakāmaṃ yājayedityanena prayogadvayasyāpi bahiḥ phalārthaṃ vidhānam)</b>  nanu ------- <b>evametayā annādyakāmaṃ yājayediti vidherannādyārthatvenāpi prayogāntarāpattirityata āha</b> --------etayeti <b>//<BR>
asmiṃśca vākye prayogānvayiguṇāntarābhāvena tadbhedāprasakteḥ kartrapekṣāyāṃ rājasūyavākyagatāveṣṭikartṛkṣatriyeṇaiva nairākāṅkṣyāttasyaivopasthitatvāt kartṛtvenānvayopapatterviniyogānvayiguṇa- sattvenāveṣṭimātrasyaiva viniyogāntaramātraṃ kriyate /<BR>
evañca yugapatprayoge ca yogasidhyadhikaraṇanyāyenānekaphalajananāyogāt bahirapi tattatprayogāṇāmannādyārthamanuṣṭhānamityarthaḥ </b>//<BR>
(draviḍaprasiddherapi śrutismṛtyanugṛhītāyāḥ prāmāṇyena jātimata evātra vivakṣiteti siddhāntopakramaḥ) smṛteḥ prasiddhidvayopyanugrāhakatvasāmye 'pi draviḍaprasiddheḥ sakalapramāṇamūrdhanyaśrutyanugrāhyatvāt prāmāṇye viśvasanīyataratvopapādanena siddhāntaṃ sādhayati <b>--------- rājānamiti </b>//<BR>
abhiṣeke hi pālanādhikārasaṃpādakatvenaiva vidheyatvādityarthaḥ //<BR>
idānīṃ rājyaśabdasya yakpratyayāntatvenānuśāsanāttataḥ pūrvaṃ rājaprakṛtyarthanirṇayāvaśyakatayāpi draviḍaprasiddheḥ smṛtyupaṣṭabdhatvamapītyāha<b> --------- tasya karmaṇīti </b>//<BR>
(rājyāyaivetiśrutau pratyayasthākārasyodāttatvaśravaṇopapattyarthaṃ yagantasyaiva yuktatvanirūpaṇam) yadyapyatra ṣyañyaganyatarapratyayenāpi rājyaśabdavyutpattiḥ samānā; tathāpi loke viśeṣābhāve 'pi "rājyāyaivetyabhiṣicyante rājetyetānabhiṣiktānācakṣate" ityādiśrutau rājyaśabdagatapratyayasthākārasyodātta- svaratvopalaṃbhāt yakpratyayāntataiva yuktā /<BR>
tadāhi"karṣātvato ghaño 'nta udātta" iti sūtrādanta ityanuvartamāne taddhitasyeticānuvartamāne kita ityanena yakārākārasyādyantavadekasminnityekavadbhāvenodāttatvavidhānāt yakārāntatvena pratyayodāttatvaṃ labhyate /<BR>
ṣyañantatvetu ñnityādirnityamityanenādyudāttavidhānāt prakṛtistharephākārodāttatvaṃ syāditi nyāyasudhopapāditaṃ yagantatvaniścayamabhipretya patyantapurohitādibhya ityevopanyastam  //<BR>
<b>(brāhmaṇādikartṛkaprayogāntaravidhānamiti tasya bahiḥkratvanuṣṭhānādinirūpaṇam)</b>  vacana eveti  //<BR>
<b>tathācāryāvartaprayogastu rājakāryakāritvaguṇayogena gauṇa ityevakāreṇa sūcitam /<BR>
ato brāhmaṇādīnāṃ kartṛtvenāprāpternimittatvāyogena vidheyatvāvaśyakatvāt prāptayāgānuvādena brāhmaṇādikartṛtvādirūpānekaguṇavidhau vākyabhedāpatterbrāhmaṇādikartṛtvarūpāt pūrvatrāniviśamānāt guṇāt prayogabheda ityabhipretya siddhānte vidheyaṃ darśayati</b> -------- ataśceti  //<BR>
<b>prayogāntarasya ca dharmigrāhakapramāṇasiddhaṃ rājasūyabahirbhāvamabhipretya bahiḥkratvityuktam /<BR>
tataśca brāhmaṇādiśravaṇānavicchinnā aveṣṭiprayogā bhinnā eva rājasūyāntargatā ityarthaḥ /<BR>
bahiḥ kratvanuṣṭheyaprayogāntarasyaiva phalāpekṣāyāmapekṣitavidhitvalābhena 'etayā annādyakāma' mitivākyena phalasaṃbandhaḥ, natu rājasūyāntargatasya; tasya svārājyaphalenaiva nirākāṅkṣatvenānākāṅkṣitavidhitvāpatterityabhipretyāha</b> ---------- tasyaceti  //<BR>
etena ---------<b> prakṛtaparāmarśyaitacchabdaniviṣṭāveṣṭimātrapuraskāreṇānnādyāmnānāt niravakāśānnādyāvarodhena nirākāṅkṣāveṣṭistadvyatiriktaviṣaye</b> <b>sāvakāśaṃ svārājyaphalaṃ nāṅgīkarotītyapi</b> ---------- apāstam;<b> annādyasyāpi brāhmaṇakartṛkaprayoge sāvakāśatvāt /<BR>
ato rājasūyaprakaraṇapāṭhasārthakyārthamekaikahaviṣkeṣṭiprayogāḥ svārājyārthā ityabhipretyāha</b> --------- antaḥkratviti  //<BR>
etena ---------<b> ekaikahaviṣkaikeṣṭīṣṭipañcakayoḥ rājasūyamahāprayogāntaḥpāte 'pi dvividhasyāpi prayogasyānnādyaphalakatvaṃ pūrvapakṣyuktaṃ</b> -------- apāstam;<b> sannidhānāviśeṣe 'pyanākāṅkṣitasaṃbandhasyānyāyyatvena brāhmaṇādikartṛkaprayogāntarāṇāmeva tatphalakatvaucityāditi bhāvaḥ  </b>//<BR>
(pūrvottarakalpaprayojane) <b> tatprayojanamiti   </b>//<BR>
pūrvapakṣe aveṣṭe rājasūyāntargataprayogasya brāhmaṇādikartṛkaprayogāt bhede 'pi ubhayoḥ svārājyārthatve vidyamāne evānnādyārthamapyanuṣṭhānam, siddhāntetu annādyārthameva prayogāntaram /<BR>
svārājyārthantu bhinnā eveti pakṣadvayasyopapādanena vyaktamityarthaḥ  //<BR>
<b>(rājanyavākye rājanyapadānuvādatvena rājanyakartṛkapañcahaviṣkeṣṭeḥ svārājyaphalārthatvenāntaḥ kratvanuṣṭhānaśaṅkā)</b>  nanu --------- <b>brāhmaṇavaiśyavākyayoḥ tadvidhāne 'pi rājanyavākye rājño rājasūye prāptatvenāvidheyatvāt nityaprāptatvena nimittatvāyoge 'pi yadiśabdasya brāhmaṇavaiśyavākyayoriva parityāgādinā rājanyasyānuvādamātratvopapattermadhyenidhānasya pañceṣṭiprayogeṣvaniveśena prayogāntaravidhāyakatve 'pi tasya svārājyaphalārthaṃ rājasūyāntaḥ pātenaiva vikalpena samuccayena vā karaṇopapatterbahiḥ --- prayogabhāvānāpattirityabhipretyāśaṅkate</b>-------- naceti  //<BR>
<b>rājanyapadasyānuvādamātratve vaiyarthyāpattestasyāścābhiṣiktānabhiṣiktakṣatriyamātravācitvenānabhiṣiktakṣatriyasya rājasūye 'prāptatvena vidheyatvāt brāhmaṇādivākyanyāyena kṣatriyamātrapuraskāreṇābhiṣiktādhikārirājasūyāntargataprayogāpekṣayā prayogāntaravidhānena tadupapattirityāśayena pariharati</b> -------- rājanyapadasyeti //<BR>
na0 kathaṃ rājasūye abhiṣiktasyaivādhikāraḥ? ityata āha <b>--------- rājasūye hīti /<BR>
nirūḍhalakṣaṇeti </b>//<BR>
asyaca śaktigrāhakatve 'bhiṣekajanyādṛṣṭavattvena śaktikalpane śakyatāvacchedakatve gauravāpatterna śaktigrāhakatvam, apitu kṣatriyatvajātau lāghavena śaktasya nirūḍhalakṣaṇātātparyagrāhakatvamātram /<BR>
ata eva rājasūyer "iśvaro vā eṣa diśonūnmaditoryadviśonuvyavasthāpayatī" tyarthavāder iśvaratvena kīrtanasya kaṇṭakoddharaṇaprajāpālane vinā kṣatriyamātre 'saṃbhavāttatracābhiṣiktasyaivādhikārāllākṣaṇikārthasyaiva grahaṇādadhikāra ityarthaḥ /<BR>
etacca vibhavāduktam //<BR>
<b>(rājanyapadasyābhiṣiktaparatvenānuvādatvepyannādyārthaprayogasya bahiḥkratvanuṣṭhānamiti siddhāntakathanam)</b>  vastutastu --------- <b>brāhmaṇādivākyagatayajaterihānuṣaṅge satyavairūpyāya madhyenidhānarūpaguṇavidhi- sāmarthyācca prayogabhedasya siddheḥ tasyacānnādyavākyaikavākyatayā annādyakāmo rājanya aindraṃ madhya ityādivākyalabhyasyānnādyārthamabhiṣiktakartṛkatvena rājanyapadasyānuvādatve 'pi yogasiddhyadhikaraṇanyāyena rājasūyāntarānuṣṭhāne svārājyotpattāvapi annādyaphalānutpattestadanurodhena bahiḥprayoga upapadyata eva /<BR>
vārtike 'pyayameva pakṣa ādṛtaḥ /<BR>
spaṣṭamanyat /<BR>
prayojanaṃ pakṣadvayopapādanenaiva spaṣṭamiti noktam /<BR>
yathācātra pakṣadvaye 'pi tatra dakṣiṇānāmekaikaprayogāvaruddhatvena samuditaikaprayoge prāptyabhāve 'pi dakṣiṇāprāptistathaikādaśe vakṣyate //</b><BR>
<BR>
iti dvitīyamaveṣṭyadhikaraṇam //<BR>
<b>-----------------</b> &lt;B1&gt; <b> (3 adhikaraṇam / ) (a.2 pā.3 adhi.3)</b>  <BR>
<BR>
<BR>
ādhāne sarvaśeṣatvāt  / Jaim_2,3.4 /<BR>
<BR>
<BR>
"vasante brāhmaṇo 'gnīnādadhīta grīṣme rājanyaḥ śaradi vaiśyaḥ" iti śrutam /<BR>
tathā "vasante brāhmaṇamupanayīta grīṣme rājanyaṃ śaradi vaiśyami"ti ca /<BR>
tatra sarvavarṇasādhāraṇānāṃ kratūnāmagnividyāsādhyatvādagneśca upāyabhūtasyādhānasya "ya evaṃ vidvānagnimādhatte" ityanenānanyākṣiptaśaktikenāgnyuddeśenādhānavidhāyinā prāptatvādādhāne brāhmaṇādīnāṃ prāpternimittārthaṃ śravaṇam /<BR>
brāhmaṇakartṛkatve nimitte vasantaḥ <b>kāla ādhānāṅgatvena vidhīyate /<BR>
athavā --------- 'stvetasya ------"atha saṃbhārānsaṃbharatī"ti vidhyantaraśeṣasya vartamānāpadeśatā, tathāpi</b> <b>"saṃbhāreṣvagnimādadhātī" tyayamādhānaprāpako vidhiḥ /<BR>
atrahi na saṃbhārā vidheyāḥ pramāṇāntaraprāptatvāt /<BR>
nāpi tadadhikaraṇatvaṃ, tasminnādhīyatāmayamiti mantravarṇādeva prāptatvāt, ata ādhānamātravidhirayam /</b><BR>
athavā ------- prāptādhānānuvādena kālavidhirātmanepadārthasyānādhāturāhavanīyatvābhāvarūpasya ca vidhiriti vākyabhedāpatteḥ "jātaputraḥ kṛṣṇakeśo 'gnīnādadhīte" tyayamādhānaprāpako vidhiḥ /<BR>
uktavākye tu abhyudayaśiraskatayā mantravarṇātpūrvamevādhikaraṇatvavidhiḥ /<BR>
evañca jātaputravākye vayo 'vasthāviśeṣalakṣaṇāpi nāpadyate /<BR>
sarvathā ādhānaprāpternimittārthāni brāhmaṇādiśravaṇāni na bhedakāni  //<BR>
<b>tathā vidyāsādhanatayā adhyayanaṃ tatsādhanatvenopanayanaṃ cārthaprāptam /<BR>
adhyayanasya tu svādhyāyo 'dhyetavya</b> ityanena niyamo 'pi /<BR>
ataḥ sarvasādhāraṇyena prāptopanayanoddeśena brāhmaṇakartṛkatve nimitte vasantaḥ kālo vidhīyata iti prāpte -------- <b> sarvakartṛkatvavatsarvakālakatvasyāpi ādhānādau prāptisaṃbhavena brāhmaṇakartṛkatve nimitte kālavidhiḥ kāle vā nimitte kartṛvidhirityatra vinigamanāvirahādubhayaviśiṣṭādhānādividhireva /<BR>
upanayanasya ca pakṣe sambhavatprāptikatvena sutarāṃ vidhyupapattiḥ /<BR>
ataeva vinigamanāvirahātkartṛkālādirūpasya prayogānvayiguṇasya prayogavidhyāpādakatvāvaśyambhāve etadvidhivihitaprayogānuvādenaiva jātaputrādivākyeṣu vayo 'vasthāviśiṣṭakartṛvidhiḥ /<BR>
ātmanepadārthasya cotpattyādyanvayino guṇasya śravaṇādutpattyādikamapyatraiva, na tu jātaputrādivākye; vākyabhedāpatteḥ /<BR>
prāthamyādvā brāhmaṇavākye evotpattyādi, itarayostu prayogamātram /<BR>
tena siddho 'trāpi guṇātprayogabhedaḥ /<BR>
etayoścādhānopanayanayoragnividyāphalatve 'pi akaraṇe pratyavāyādiśravaṇānnityatvamapi /<BR>
evañca svavidhiprayuktādhānopanayanajanyāgnividyālābhe kratuvidhayo nāgnividye tadupāyānvā prayuñjata iti tadrahitasya śūdrāderanadhikāra iti prayojanaṃ ṣaṣṭhe vakṣyate   // 3 //</b><BR>
<BR>
iti tṛtīyaṃ ādhānādisvavidhiprayuktatvādhikaraṇam   //<BR>
<b>&lt;B2&gt;</b>  (upanayasyāpi svavidhiprayuktatvābhāvasyaitannyāyasiddhatvātpūrvapakṣaprayojanasya karmasu śūdrādhikārasyopapattiḥ) ādhānasya svavidhiprayuktatvābhāvapūrvapakṣe śūdrasyāpi karmasvadhikāra iti prayojanasya śūdrasyānupanītatvenādhyayanābhāvādavidvattvena karmādhikārāsaṃbhavaṃ nirasitumādhānavākyavadupanayanavidhivākyānyapi sūtrāspṛṣṭānyapi vicāraviṣayatayā sahaivodāharati <b>---------- vasanta iti  </b>//<BR>
tataścopanayanavākyeṣvapyupayanasya pūrvapakṣe 'vidhānāt karmavidhibhirākṣepasya traivarṇikeṣviva śūdre 'pi saṃbhavena vidvattopapattestata eva tasyādhikāra iti prayojanatvāvighāta iti bhāvaḥ  //<BR>
<b>(pādādhyāyasaṃgatiḥ pūrvādhikaraṇena pratyudāharaṇasaṃgatiḥ ātideśikasaṃgatirvetyādinirūpaṇam)</b> <b> siddhānte svasvavākyairādhānavidhidvārā ādhānasya guṇāt bhedāt pūrvapakṣe cāvidhānena bhedābhāvāt pādādhyāyasaṅgatī yathā aveṣṭau brāhmaṇādīnāṃ prāptyabhāvena nimittatvāyogāt vidheyatvena prayogabhedasaṃbhave 'pīha tatprāptisaṃbhavāt bhavatu nimittārthatvamityevaṃ pūrvapakṣotthānāt pratyudāharaṇarūpeṇa</b> athavā -----<b> yathā pūrvatra nimittārthatvamāśaṅkya tannirāsena vidheyatvamevamihāpītyātideśikīṃ vānantarasaṅgatiṃ saṃśayañca spaṣṭatvādapradarśya pūrvapakṣamevāha</b>------------ tatreti  //<BR>
<b>(kratuvidhīnāmagnividyāsādhyatvam)</b> <b> svargakāmamātrasyādhikārāt svargakāmatvasya ca sarvavarṇeṣu saṃbhavāt</b> sarvavarṇe<b>tyuktam /</b><BR>
agnividyāsādhyatvāditi  //<BR>
<b>"yadāhavanīye juhotī" tyādividhibhirāhavanīyādīnāmaṅgatayā vidhānādagnisādhyatvam /<BR>
adhyayanañca vinā mantrādipāṭhāsaṃbhavāt vidyāsādhyatvamityarthaḥ  </b>//<BR>
(kratuvidheradhyayanavidyayoḥ kāryakāraṇabhāvasya lokasiddhatvena vidyākṣepe 'pi alaukikāhavanīyasādhanādhānākṣepāsaṃbhavaśaṅkā) <b>nanu ------</b> adhyayane vidyājanakatvasya lokato 'vagaterupāyatvāvagatyā kratuvidhibhirākṣepasaṃbhave 'pyadṛṣṭarūpāhavanīyopāyatvasyānyato 'navagateḥ kathaṃ kratuvidhibhiranaṅgabhūtasyā'dhā- nasyākṣepa ityata āha <b>-------- agneśceti  </b>//<BR>
brāhmaṇavākyeṣvādhānavidhiratraveti vinigamanāvirahaparihārāya <b>------- ananyākṣiptetyuktam /</b><BR>
atra vidheyāntarābhāvādādhānasyaiva vidhiḥ, brāhmaṇādivākyeṣu tu vasantādiguṇavidhau saṃbhavati na viśiṣṭavidhirāśrayituṃ yukta ityarthaḥ /<BR>
evañca ya evaṃ vidvāniti vidvattānuvādasyāpi kratuvidhyākṣiptavidvattayaivopapattervidvadvākyenopāyatayā'dhānasyāvagatasya kratuvidhibhirevākṣepāt tasyaca caturvarṇasādhāraṇyena prāpternimittārthaṃ brāhmaṇādiśravaṇam  //<BR>
<b>(brāhmaṇakartṛkatve nimitte kevalādhānoddeśena nimittānvayavyatirekānuvidhāyyadhikaraṇatākatvena kālavidhiḥ)</b> <b> naca yadiśabdābhāve nimittatvabodhāsaṃbhavaḥ; svarūpeṇa prāptasya nimittatvenaivānvetuṃ yogyatayā tena rūpeṇa yadiśabdābhāve 'pyanvayopapatterityabhipretyāha</b> --------- nimittārthaṃ śravaṇamiti  //<BR>
<b>vidheyaṃ darśayati</b> --------- brāhmaṇakartṛkatva iti  //<BR>
<b>ādhānasyāgnyutpattyaiva prāpterādhānamātrasyaivoddeśyatvānna viśiṣṭānuvādadoṣāpattiriti sūcayituṃ</b> ādhānāṅgatvenetyetaduktam /<BR>
<b>idamupanayanasyāpyupalakṣaṇam /<BR>
tataśca taduddeśena vasantādikālādhikaraṇatāniyamo vidhīyate ityarthaḥ /<BR>
ata eva kālasya sandhyāvandanādivat nimittādhīnānuṣṭhānaviṣayatvarūpanaimittikatvāsaṃbhave 'pi nimittānvayavyatirekānuvidhāyyadhikaraṇatākatvenaiva taditi draṣṭavyam  </b>//<BR>
(ādhānopanayanayoruddeśyatve 'pi naimittikavidhāvatra na vākyabhedādikamiti sarvasādhāraṇyamādhānasyeti kathanam) ādhānopanayanayorīpsitatvākhyoddeśyatve 'pi vijātīyānekoddeśyatvānna vākyabhedaḥ /<BR>
navā kālasyānupādeyatvenoddeśyatve 'pi vidheyatvātsaḥ /<BR>
evañca brāhmaṇādeḥ kālāntaravyāvṛtteḥ brāhmaṇādyatiriktasya śūdrāderaniyatakālakatvamiti siddhamiti bhāvaḥ  //<BR>
<b>(kāle nimitte brāhmaṇādikartṛniyamavidhānamiti pakṣāntaropalakṣaṇatvanirūpaṇam)</b> <b> atra vasantakāla ityupalakṣaṇam /<BR>
kratuvidhibhiḥ sarvavarṇasādhāraṇyenādhānopanayanādyākṣepasaṃbhavāt /<BR>
nahyādhānākṣepe 'pi kratuprayogāntaḥpātitvena tasyākṣepaḥ, agnīnāmante pratipattividhānena pātravat sādhāraṇatvānupapattyā prayogādbahirevāniyatakālakartṛtvaprāpteḥ, upanayanasya tvadhyayanārthatve sāmarthyādeva prayogabahirbhāvaḥ /<BR>
ataścāgnihotrādipūrvabhāvitayāniyatakāle prasaktayorādhānopanayanayorvasantādikālakatve nimitte brāhmaṇādikartṛtāniyamo 'pi vidhātuṃ śakyate /<BR>
asmiṃśca pakṣe vasantātiriktahemantādikālakasyāpyādhānasya brāhmaṇādyaniyatakartṛtvasiddhiḥ /<BR>
sarvathā brāhmaṇādivākyeṣu nobhayaviśiṣṭādhānavidhiḥ; gauravādanyataḥ prāptisaṃbhavācceti dhyeyam </b>//<BR>
(ya evaṃ vidvānityasya saṃbhāravidhyarthavādatvenādhānaprāpakatvābhāvāt saṃbhāreṣvagnimādadhātītyādhānavidhānamiti pakṣāntarānusaraṇam) vidvadvākyasya yacchabdopabandhādvartamānāpadeśācca nādhānavidhāyakatvasaṃbhava ityasvarasāt pakṣāntaramāha <b>---------- athaveti  </b>//<BR>
leṭtvakalpanayā vidhitvāśaṅkāṃ nirasituṃ vidhyantaraśeṣatvopanyāsaḥ /<BR>
idaṃhi vacanaṃ sapatnaṃ bhrātṛvyamavartti sahata ityarthavādasahitaṃ "apa upasṛjatī" tyādiviśeṣavidhivihitānāmudakādisaṃbhārāṇāmatha saṃbhārān saṃbharatīti yaḥ sāmānyataḥ sthāpanavidhistasya śeṣaḥ /<BR>
yo vidvānevamudakādisthāpanapūrvamagnimādhatte sa sthāpanarūpāṅgasāmarthyātsahāyasaṃpannamapi vairiṇaṃ vartanarahitaṃ kurvīta ityarthavādena sthāpanapraśaṃsākaraṇāt vidhiśeṣabhūtatvena leṭtvakalpanayā vidhāyakamityarthaḥ /<BR>
<b>pramāṇāntareti </b>//<BR>
vārkṣapārthivasaṃbhārāṇāṃ vākyāntarapramitatvādityarthaḥ /<BR>
<b>ādhānamātravidhiriti</b>cātra nyāyasudhākṛdupapāditasaṃbhārādhikaraṇatvaviśiṣṭā'dhāna- vidhinirāsaḥ sūcitaḥ /<BR>
tathātve nakrādivākyeṣvapi viśiṣṭādhānavidhyāpattestulyatvena vinigamanāvirahāpatteḥ /<BR>
ato vidheyāntarābhāvādevātraivādhānavidheraṅgīkāryatvāt śuddhādhānavidhirevāyam /<BR>
tatraca prayogānvayino guṇāderaśravaṇāt pradhānavidhibhirevaca prayājādiṣviva prayogasya prāpteśca naiva vidhānam, apitu guṇavākyānusārādāhitāgniparyāyāgnimātroddeśena viniyogasyotpatteśca karaṇamātramiti kratuvidhiprayuktā'dhānāṅgatvameveha vasantādividherityarthaḥ //<BR>
<b>(ādhānakarturapi prāpakavacanāntareṇādhānavidhānamiti pakṣāntarānusaraṇam)</b>  kālavidhiriti //<BR>
<b>vasantādivākyeṣviti śeṣaḥ /<BR>
saṃbhāravākye ātmanepadānirdeśāt anādhātāraṃ pratyāhavanīyatvābhāvānavagateranyenāhitānāmapi krameṇānyasyāhavanīyatvasaṃbhavena tadvyāvṛttiphalakasyādhātṛmātra- saṃbandhyāhavanīyatvasyāprāptervasantavākyeṣu tasya vidhānāvaśyakatvena vākyabhedāpattirityarthaḥ /<BR>
jātaputravākyetu ātmanepadaśravaṇena tadarthaviśiṣṭādhānavidhāvukte kiṃ tarhi saṃbhāravākye vidhīyate? ityapekṣāyāṃ tasminnādhīyatāmiti</b> <b>mantravarṇakalpyasaṃbhārādhikaraṇatvavidheḥ pūrvapravṛttyaṅgīkāreṇa saṃbhārādhikaraṇataiva vidhīyate 'bhyudayaśira- skatvārthamityuttaramāha</b> ----------- uktavākye tviti //<BR>
<b>vasantādivākyānāṃ ādhānavidhāyakatve tatprāptādhāne jātaputrakṛṣṇakeśatvādiguṇadvayavidhāne vākyabhedāpatteḥ siddhānte ardhamantarvedītivat jātaputrakṛṣṇakeśapadayorvayosthālakṣaṇā'padyate, mamatvatraiva viśiṣṭādhānavidhānāt sā nāpadyata ityapi lāghavaṃ darśayati</b> ----------- evañceti //<BR>
<b>(vīpsādyabhāvena saptamyā avinigamakatvāt kālavidhau kartṛvidhau ca vinigamanāvirahādvasantavākye viśiṣṭādhānavidhānam)</b> vinigamanāvirahāditi  //<BR>
<b>naca -------- saptamyā eva niyāmakatvamiti -------- vācyam; vīpsādyabhāve kālavācakapadottarasaptamyāstadbodhakatvādarśanāt, anyathā vasante vasante jyotiṣetyatra vīpsopādānavaiyarthyāpatteḥ, brāhmaṇapadasyāpi kartṛvācyākhyātapadasāmānādhikaraṇyenoddeśyatvānupapatteśca /<BR>
ata ubhayorapi nimittatvasyāsaṃbhavāt viśiṣṭādhānavidhireva yukta ityarthaḥ </b>//<BR>
(upanayanavākye niyamavidhyāvaśyakatvam) <b>sutarāmiti </b>//<BR>
kratuvidhīnāṃ niyamena jñānākṣepakatve 'pi tatsādhanasyādhyayanasya tadvidhiṃ vināpyupāyāntareṇa jñānasaṃbhavena niyamena tairanākṣepādanupanītasyāpyadhyayanasaṃbhavena tadupāyabhūtopanayanasyāpi niyamenākṣepānupapatteḥ pakṣe prāptasyopanayanasya sutarāṃniyamavidhirāvaśyaka ityarthaḥ //<BR>
<b>(ādhānopanayanayoḥ svavidhiprayuktatvena śūdrādhikāranirāsaḥ)</b> <b> vasantādivākyānāṃ kevalotpattiviniyogaparatvāṅgīkāre prayogānvayiguṇānāṃ kartṛkālādīnāmananvayāpatteḥ prayogasyāpyatraiva vidheyatvāvaśyakatve satyādhānopanayanayoḥ svavidhiprayuktayoreva lābhāt kratuvidhīnāṃ tatprayojakatvākalpanāt tadadhikāriṇāmeva ca traivarṇikānāṃ lābhe na śūdrasyāpyadhikāritvakalpanayā agnividyopāyākṣepakatvakalpanamityapi lāghavamanusaṃdhāya vasantādivākyeṣu prayogavidhyupapādanavyājena jātaputravākye lakṣaṇayāpi vidheyaṃ darśayati</b> --------- ata eveti //<BR>
utpattyādikamapyatraiveti //<BR>
<b>tataśca prayogabhedavat ādhānasvarūpasyāpi bheda ityarthaḥ </b>//<BR>
(svavidhiprayuktayoragnividyayorakaraṇe pratyavāyaśravaṇānnityatvam natu nityakratuvidhibhirākṣepeṇeti nirūpaṇam) naca ------- agnividyayoḥ svasvavidhiprayuktatvepi nityatāvedakapramāṇābhāvena niyamena karaṇānāpattestadarthaṃ nityaiḥ kratuvidhibhiḥ tadākṣepopyāvaśyaka iti ------- vācyam; nityānāmapi kratuvidhīnāṃ lāghavena paraprayuktāgnividyopajīvitve pramite svasvavidhisiddhāgnividyāvatastadakaraṇe pratyavāyotpattāvapi tadrahitasya tadutpattau pramāṇābhāvena tadākṣepakatvānupapatteḥ /<BR>
<b>etena --------</b> kratuvidhīnāṃ nityatvādādhānādividhīnāmapi phalato nityatvamiti pārthasārathyuktaṃ <b>---------- apāsta</b>mityabhipretya anyathā tayornityatvaṃ sādhayati <b>---------- etayośceti </b>//<BR>
"anadhīyānā vrātyā bhavanti" "sthāṇurayaṃ bhārahāraḥ kilāyamadhītya vedaṃ na vijānāti yor'tham" "brahmakṣatraviśāṃ kāla aupanāyanakaḥ paraḥ /<BR>
ata ūrddhvaṃ patantyete" -------- ityādinā adhyayanajñānopanayanānāmakaraṇe pratyavāyaśravaṇāt, "nānāhitāgnirmriyeteti" śrutyā anāhitāgnitvasyopapātakeṣu pāṭhācca ādhānākaraṇe pratyavāyapratīteśca nityatvametayorityarthaḥ //<BR>
<b>(etadadhikaraṇaprayojanaparatayā apaśūdrādhikaraṇasārthakyam)</b> <b> apaśūdrādhikaraṇasya paunaruktyaṃ pariharati</b> --------- evañceti //<BR>
<b>atra vasantādivākyeṣu ādhānavidhitvasya sādhitasyāpaśūdrādhikaraṇaṃ prayojanakathanārthamityarthaḥ </b>//<BR>
<BR>
iti tṛtīyaṃ ādhānādisvavidhiprayuktatvādhikaraṇam //<BR>
<b>-----------------</b> &lt;B1&gt; <b>(4 adhikaraṇam /) (a.2 pā.3 adhi.4)</b><BR>
<BR>
<BR>
yaneṣu codanāntaraṃ saṃjñopabandhāt  / Jaim_2,3.5 /<BR>
<BR>
<BR>
darśapūrṇamāsayoḥ "dākṣāyaṇayajñena svargakāmo yajete"ti śrutam /<BR>
tathā "sākaṃprasthāyīyena yajeta paśukāma" iti śrutam /<BR>
loke aprasiddhatvādudbhidādivannāmadheyatvāvagateḥ saṃjñayā abhyāsādvā karmāntaraṃ vidhīyate, phalasaṃbandhasyāpi sārvakāmyavākyavaśādeva prāptatvenānyaparatvābhāvāditi prāpte -------- <b> yadyapi loke guṇo na prasiddhaḥ; tathāpi dakṣasya yajamānasyeme dākṣā ṛtvijastatkartṛkamayanaṃ prayogāvṛttiryasya yajñasyeti vyutpattyā'vṛttiparatvāvagateḥ, sākaṃ saha prasthānaṃ yatreti vyutpattyā ca sahatvaparatvāvagaternātiriktaśaktikalpanayā nāmadheyaparatvādhyavasānam /<BR>
ato 'prāpta āvṛttirūpaḥ sahatvarūpaśca guṇa eva phaloddeśena vidhīyate /<BR>
āvṛttiśca kiyatītyapekṣāyāṃ</b> <b>"dve paurṇamāsyau dve amāvāsye yajete"ti vākyena viśeṣavidhānād dvirāvṛttireva /<BR>
sahatvaṃ ca prasthāne kenetyapekṣāyāṃ</b> <b>"saha kumbhībhirabhikrāmedi"ti vacanātkumbhībhyām /<BR>
anenaiva ca vacanena sahatvāśrayatvaṃ abhikramaṇasya vidadhatā abāntaraprakaraṇābhāve 'pi tasyāśrayatvasiddhiḥ /<BR>
āvṛttestu prakaraṇāddarśapūrṇamāsāvevāśrayaḥ /<BR>
ato 'tra saṃjñātvābhāvādguṇaphalasaṃbandhaparatvena cābhyāsābhāvānna karmāntaram /</b><BR>
vastutastu ------- "pūrvapadātsaṃjñāyāmaga" iti smṛtyā saṃjñātvābhāve ṇatvānāpatterdākṣāyaṇapade saṃjñātvāvaśyaṃbhāve 'pi avayavārthapratītyā yogarūḍhisvīkārādavayavārtharūpāvṛttiraprāptatvātphaloddeśena vidhīyata iti na virodhaḥ // 4 // <b> iti caturthaṃ dākṣāyaṇādhikaraṇam //</b><BR>
&lt;B2&gt; <b> (ayaneṣviti bahutvopapattyarthaṃ sākaṃprasthānavākyodāharaṇam)</b> <b> sūtre ayaneṣviti padopādānena dākṣāyaṇayajñavākyasyodāharaṇatvoktāvapi bahuvacanopādānasūcitasamāna- nyāyāt sākaṃprasthāyīyavākyamapi sahaivodāharati</b> --------- darśapūrṇamāsayoriti //<BR>
<b>(darśapūrṇamāsayorityuktiprayojanam)</b>  <b>pūrvapakṣe karmabhedapratiyogijñānāya siddhāntecāvṛttirūpaguṇasaṃbandhijñānāyaca</b> darśapūrṇamāsayorityuktam /<BR>
<b>(adhyāyapādānantarasaṃgatinirūpaṇam /<BR>
dākṣāyaṇayajñapadasya nāmatvena pūrvapakṣaśca)</b> <b> pūrvapakṣe karmabhedena bhāvanābhedāt siddhānte guṇaphalasaṃbandhe 'pica bhāvanābhedāt prakaraṇasaṅgatiṃ tathā guṇaparatvanāmadheyatvasandehenāniścitavidheyatāguṇasya bhedakatvābhāve 'pi saṃjñābhyāsābhyāṃ bhedakatvābhedakatvavicārāt pādasaṅgatiṃ tathā'pavādikīmanantarasaṅgatiṃ ca spaṣṭatvādanuktvā pūrvapakṣamevāha</b> --------- tatheti /<BR>
loke 'prasiddhatvāditi //<BR>
<b>samudāyaprasidhyā avayavaprasidhyā vāprasiddhatvādityarthaḥ /</b><BR>
udbhidādivaditi <b>//<BR>
tadvadyajisāmānādhikaraṇyānnāmatvam /<BR>
ataeva</b> <b>"payasā pravargyeṇa caranti" "payasā dākṣāyaṇayajñena" ityādiprasiddhakarmanāmadheyapravargyapadasāmānādhikaraṇyamapi saṅgacchate /<BR>
anyathā vrate dravyānapekṣatvena payovidhānānupapatteḥ /<BR>
atastadvadeva saṃjñābheda ityarthaḥ </b>//<BR>
(saṃnidhau phalaśravaṇasyānyaparatvābhāvādabhyāsātkarmabhedopapattiḥ) <b> yattu ---------</b> abhyāsāt karmabhedoktiḥsannidhau punaḥśravaṇasya phalaparatvādanyaparatvenābhyuccayārtheti prakāśakārairuktam, tannirasitumāha <b>------- phalasaṃbandhasyāpīti  </b>//<BR>
nirarthakaprāyasyābhyudayaśiraskatvasya kalpanāpekṣayā phalasaṃbandhaprāptimaṅgīkṛtya karmāntaravidhereva yuktatvādityarthaḥ //<BR>
<b>(sākaṃprasthānavākye 'pi guṇaphalasaṃbandhābhāvena karmabhedopapādanam)</b> <b> evaṃ sākaṃprasthānavākye 'pi prasthānasyāpyākramaṇavidhinaiva prāpteravidheyatvāt tadāśritasahatvaguṇavidheśca prasthānasyāvāntaraprakaraṇābhāvenāśrayatvānupapatteḥ prakaraṇinaśca sānnāyyayāgasyāyogyatvādeva tadanupapatteścā- saṃbhavādāvaśyakaḥ karmāntaravidhiriti bhāvaḥ </b>//<BR>
(jyotiṣṭomavākya iva phalaparatvāvaśyakatvānnābhyāsādavayavārthasya viśeṣaṇasyacāvṛttisahatvayoreva phalārthaṃvidhānena saṃjñātovā na nāmatvam) na tāvadabhyāsātkarmāntaram; prakaraṇānugrahāyābhyudayaśiraskatvādikalpanayāpi phalaparatvasaṃbhave karmāntaratvasyāyuktatvāt /<BR>
anyathā jyotiṣṭomavākye 'pi karmāntaratvāpatteḥ, atonyaparatvānnābhyāsasaṃbhavaḥ /<BR>
avaśiṣṭaṃ saṃjñayā bhedaṃ saṃjñātvānupapatterayuktamityabhipretya siddhāntamāha <b>--------- yadyapīti /<BR>
dakṣasyeti </b>//<BR>
utsāhino yajamānasyetyarthaḥ /<BR>
ataḥ āvṛttyādiguṇasya phaloddeśena vidhāne kathaṃbhāvākāṅkṣālakṣaṇaprakaraṇānugrahābhāve 'pyadhikārākhyaprakaraṇānugrahamabhipretya vidhānamityāha <b>--------- ato 'prāpteti </b>//<BR>
sākaṃprasthāyyasaṃjñake prayoge sāyaṃprātardehakumbhībhyāṃ saha prasthānāt saha prasthānaguṇayogāt sākaṃprasthāyīyaśabdenāsau prayogo 'bhidhīyata iti nyāyasudhākārādilekhanāt sahaprasthānaviśiṣṭaprayogasya phalavidhānabhramaṃ nirasituṃ sahatvarūpaśca guṇa evetyuktam /<BR>
prasthānasyāpi yāgavatprāptatvenāvidheyatvānna guṇatayā vidhānam, apitu sahatvaviśeṣaṇarūpasyaivetyarthaḥ /<BR>
yadyapyadhikārākhyaprakaraṇena darśapūrṇamāsasya pradhānasyaivāśrayatvaṃ labhyate, na tatprayogasya; tathāpyāvṛtterdākṣapadavācyaṛtviksaṃbandhitayā pratītervidheyasāmarthyānurodhena prayogasyāśrayatvaṃ nāsulabhamiti bhāvaḥ //<BR>
<b>(dve paurṇamāsyāviti phalārthavihitāvṛttiviśeṣaṇameveti nirūpaṇam)</b> <b> dve paurṇamāsyau dve amāvāsye iti dvitvavidheranapekṣitavidhitvāpatterna tadvihitadvitvasya kratau kathaṃbhāvena grahaṇam, apitu dākṣāyaṇavākyavihitaphalārthāvṛttiviśeṣasamarpakatvamevetyabhipretyāha</b> -------- āvṛttiśceti <b>//<BR>
tathāca paurṇamāsyāmāgneyāgnīṣomīyau /<BR>
taduttarapratipadyāgneyadadhiyāgau /<BR>
darśe āgneyaindrāgnau, taduttarapratipadi āgneyamaitrāvaruṇyāmikṣāyāgāviti krameṇa pañcadaśavarṣaparyantamāvṛttirityarthaḥ </b>//<BR>
(saha kumbhībhiriti vākyasya sahatvanirūpitakumbhīsvarūpasamarpaṇa evopayoga iti kathanam) <b>sahakumbhībhiriti  </b>//<BR>
ājyabhāgābhyāṃ pracaryāgneyena puroḍāśena agnīdhetu tau pradāya saha kumbhībhirabhikrāmediti vacane hi prakaraṇāt vidheyasāmarthyācca sānnāyyāṅgābhikramaṇapadaparyāyakramaṇe kumbhī sāhityāśrayitāsaṃbandhena prakaraṇānumitavākyena dadhihomasaṃbandhavadvidhīyate, sahaśabdasya nipātatvena nirūpitatvasaṃbandhena kumbhīpadārthe 'nvayavyutpatteḥ sāhityanirūpitakumbhīnāṃ vidhāne 'pi na vidheyānekatvakṛto vākyabhedaḥ /<BR>
kubhīnāṃ sānnāyyāṅgatvāt abhikramaṇe taddhomasādhanatvasya vidheyasāmarthyāt prāpterna viśiṣṭoddeśo 'pi /<BR>
puroḍāśapracārottaratvādirarthādeva prāpteranuvādaḥ //<BR>
(prakāradvayena kumbhībhiritibahuvacanopapattiḥ, agnīdhe tau pradāyetyādyanuvādatvaṃ ca) kumbhībhiriti bahutvamapi dohayoḥ pratyekaṃ kumbhīdvayasya vidhānena taccatuṣṭvaprāpteranuvādaḥ /<BR>
yattu bahutvaṃ dvitvalakṣaṇārthaṃ sadanuvāda iti kaustubhe uktam, tat sāyaṃ sāyaṃ dohapracāraḥ prātaḥ prātardehapracāra iti pakṣāntarasyāpi vidhānāt /<BR>
tathāca kumbhīdvayasyaivābhikramaṇe sāhityāttadabhiprāyeṇeti na virodhaḥ /<BR>
evaṃ strucāmadhodhāraṇasya ceḍāvadānāvadhi niṣiddhatvādyogyatayaivānyasmai dānaprāpteḥ karmakaratvāt prāptamagnīdhedānamanūdyate /<BR>
evañca sāhitye kumbhīnirūpitatvasya prasthānevāntaraprakaraṇābhāve 'pi āśrayatvasya copapattirityarthaḥ //<BR>
<b>(pūrvapadādiṇatvopapattyarthaṃ dākṣayaṇanāmatvāṅgīkāraḥ)</b>  itismṛtyeti //<BR>
<b>anayāca gakāravarjitapūrvapadanimittakasya ṇatvasya saṃjñāyāmeva vidhānāt saṃjñātvābhāve tadanāpatteḥ saṃjñātvamāvaśyakamityarthaḥ </b>//<BR>
(pūrvottarakalpaprayojanasya) prayojanaṃ pūrvapakṣe sauryeṣṭyādivat darśapūrṇamāsaprayogāt bahirdākṣāyaṇayajñādiprayogaḥ /<BR>
siddhānte darśapūrṇamāsayorevāvṛttyāpi prayoga iti spaṣṭatvānnoktam //<BR>
<b><BR>
iti caturthaṃ dākṣāyaṇādhikaraṇam //</b><BR>
---------------- <b>&lt;B1&gt;</b>  (5 adhikaraṇam //)//<BR>
(a.2 pā.3 adhi.5)<BR>
<BR>
<b>saṃskāraśca //</b><BR>
<b>r"iṣāmālabheta,"</b> <b>"caturo muṣṭīnnirvapatī" tyetābhyāṃ vihitayordārśapūrṇamāsikayorīṣālambhacaturmuṣṭinirvāpayoranuvādatenānārabhyādhītābhyāṃ</b> <b>"vāyavyaṃ śvetamālabheta bhūtikāmaḥ" "sauryaṃ caruṃ nirvapedbrahmavarcasakāma" ityetābhyāṃ śvetacarū guṇau vidhīyete /<BR>
ālambhakarmībhūtār iṣā śvetā kartavyeti /<BR>
nirvāpaśca caruśabdalakṣyasthālyāṃ kartavya iti /<BR>
sarvavṛkṣāṇāṃ ca vāyusaṃbandhādvāyavyamityanuvādaḥ /<BR>
sauryamiti cāgneyasyaiva;tejodevatyatvasāmānyāt, natu devatāvidhiḥ; yāgāśravaṇāt /<BR>
ubhayatrāpi phalapadaṃ sārvakāmyavākyaprāptaphalaprayojakatvānuvāda iti prathamaḥ pakṣaḥ </b>//<BR>
dvitīyastu phalapadavaiyarthyaprasaṅgāt prākaraṇikāśrayālābhena ca guṇaphalasaṃbandhānupapatteḥ guṇaviśiṣṭaṃ yāvaduktaṃ ālambhanirvāpākhyaṃ karmāntarameva phaloddeśena vidhīyate iti /<BR>
<b>siddhāntastu --------- vāyavyaṃ sauryamityāditaddhitāntapadavaiyarthyāpatterdravyadevatāsaṃbandhānumito yāga evālabhati ------- nirvapati ------- dhātulakṣito dravyadevatāviśiṣṭaḥ phaloddeśena vidhīyata iti /<BR>
atideśaprāptau cālambhanirvāpau na vidhīyete // 5 //</b> iti pañcamaṃ dravyadevatāsaṃyuktānāṃ yāgāntaratādhikaraṇam //<BR>
<b>&lt;B2&gt;</b>  (saṅgatinirūpaṇādikam) atrāniścitavidheyatākasya devatālakṣaṇaguṇasya bhedakatvavicārādadhyāyapādasaṃgatī tathā pūrvādhikaraṇoktasya dhātvarthamanūdya guṇamātravidhānasyāpavādādāpavādikīmanantarasaṅgatiṃ ca spaṣṭatvādanuktvā viṣayanirdeśapūrvakaṃ pūrvapakṣamevāha <b>--------- riṣāmālabheteti </b>//<BR>
śakaṭagato lāṅgaladaṇḍavaddīrghaḥ kāṣṭhaviśeṣa riṣāpadasyārthaḥ //<BR>
<b>(vāyavyasauryavākyayorlāghavārthaṃ guṇavidhitvāṅgīkāraḥ)</b> <b> tatra guṇavidhisaṃbhave viśiṣṭavidhikalpanasyāśrutayāgakalpanasya cānyāyyatvāt guṇamātravidhipūrvapakṣamāha</b> ------ ityetābhyāṃ vihitayoriti /<BR>
anārabhyeti //<BR>
<b>kañcana yāgaṃ prakṛtyānāmnātatvāt anārabhyādhītatvamityarthaḥ /<BR>
śvetamityasyeṣākāṣṭhamādāya carumiti dvitīyāyāśca saptamyarthe lakṣaṇāṃ cāṅgīkṛtyopapattimāha</b> --------- ālambhakarmībhūteti //<BR>
<b>yadātu prākaraṇikaśrautaśūrpāvarodhānna sthālyadhikaraṇatvavidhisaṃbhava ityucyeta, tadā caruparimitalakṣaṇayā yathā caruparimitā vrīhayo bhavanti tathā caruṃ muṣṭinirvāpaḥ kartavya ityevaṃ kriyāviśeṣaṇatayā ca dvitīyāyā apyupapatteścarupadavācyasthālīparimitatvavidhirādyapūrvapakṣe draṣṭavyaḥ </b>//<BR>
(tṛtīyasūtranirasanīyaṃ guṇaviśiṣṭaṃ karmāntaraṃ phaloddeśena vidhīyata iti dvitīyapūrvapakṣopanyāsaḥ) atraitatpūrvapakṣottaratvena <BR>
<BR>
yāvad uktaṃ vā karmaṇaḥ śrutimūlatvāt  / Jaim_2,3.13 /<BR>
<BR>
<BR>
iti sūtramekadā yojayitvā <BR>
<BR>
<BR>
yajatis tu dravyaphalabhoktṛsaṃyogād eteṣāṃ karmasambandhāt  / Jaim_2,3.14 /<BR>
<BR>
<BR>
iti tṛtīyasūtrasya siddhāntaparasya pūrvapakṣaparatayāpyāvṛttyā yojanīyamityabhipretya tantreṇa vicāradvayamārabhamāṇo dvitīyaṃ pūrvapakṣamupapādayati <b>---------- dvitīyastviti /</b><BR>
<b>phalapadavaiyarthyaprasaṅgāditi </b>//<BR>
<b>loke 'pyālambhanirvāpayoḥ sattvena dārśapaurṇamāsikayoreva niyamenopasthitau pramāṇābhāvasyāpyupalakṣaṇam </b>//<BR>
(vāyavyasauryavākyayorapi yāgalakṣaṇam /<BR>
nirvapatistu prakṛtisādṛśyasiddhyarthamiti nirūpaṇam) <b>dravyadevateti </b>//<BR>
taddhitena havirbhāksvarūpadevatātvābhidhānāt tasyaca yāgaikaghaṭitatvāt yāgāpekṣāyāṃ pramāṇāntareṇa tasyāprāptatvādanenaiva vākyena vidheyatvāprāptāvadhyāhārāpekṣayā lakṣaṇāyā laghutvāt tattaddhātunā yāgo lakṣyate /<BR>
śakyārthastu pramāṇāntaraprāptatvādanūdyate /<BR>
lākṣaṇikapadopādānaprayojanaṃ ca nirvapatyādidhātumadvākyasaṃbandhitvarūpaprakṛtisādṛśyasiddhiḥ /<BR>
ataevaitatsajātīyaṃ "somāraudraṃ caruṃ nirvapedi" prakṛtyāmnāte "pariśrite yājayedi"ti pariśritaguṇavidhipare vākye yajinānuvādarūpaṃ liṅgamapi nirvapatau yāgalakṣaṇāyāmupapadyate /<BR>
yat dvayoḥ kaṭādibhirdravyairveṣṭanaṃ pradhānakāle kartavyam, tatpariśritaśabdārtha iti bhāvaḥ /<BR>
yastu phalabhoktṛsaṃyogo yāgakalpakatvena sūtre uktaḥ, sa prathamapūrvapakṣyāpāditasaṃskārakarmatvamātranirāsasūcanārtha iti na doṣaḥ //<BR>
<b><BR>
iti pañcamaṃ dravyadevatāsaṃyuktānāṃ yāgāntaratādhikaraṇam //</b><BR>
------------------ <b>&lt;B1&gt;</b>  (6 adhikaraṇam / ) (a.2 pā.3 adhi.6)<BR>
<BR>
<BR>
viṣaye prāyadarśanāt  / Jaim_2,3.16 /<BR>
<BR>
<BR>
<b>yatra tu na devatāśravaṇaṃ tatra na yāgakalpanā, api tu saṃskāramātravidhānam ---------- yathāgnihotre vatsamālabhetetyatrālambhamātraṃ vatsasaṃskārakatvena vidhīyate; ālabhateḥ sparśamātravācitvāt // 6 // iti ṣaṣṭhaṃ ālambhasaṃskāratādhikaraṇam //</b><BR>
&lt;B2&gt; <b> (upavarṣodāhṛtaviṣayavākyodāharaṇaṃ, saṃgatinirūpaṇaṃ ca)</b> <b> yadyapi sūtrakāreṇodāharaṇasādhyādi noktaṃ kevalaṃ hetumātram; tathāpi śrutārthāpattyā tayoḥ kalpanayopavarṣavṛttikṛtodāhṛtaṃ vākyamudāharaṇatvena darśayan āpavādikīṃ saṅgatiṃ spaṣṭatvāt tathā phalgutvāt pūrvapakṣaṃ cānuktvā siddhāntamevāha</b> ---------- yatra tviti //<BR>
<b>(vatsopāvasarjanena dhenuviyogākhyena sparśāprāpteḥ vatsanikāntā ityarthavādopapatteśca vatsasparśa eva vivakṣita iti kathanam)</b> <b> na kevalamālabhatau dravyasaṃbandhamātreṇa yāgakalpanam, apitu dravyadevatāsaṃbandhena; tasya prakṛte abhāvānna yāgakalpanetyarthaḥ /</b><BR>
saṃskāramātreti //<BR>
<b>vatsālaṃbhasya prasnavārthatvena dṛṣṭārthatvādyāgavidhipakṣe adṛṣṭārthatvāpattirmātracā sūcitā /</b><BR>
vatsasaṃskāratveneti <b>//<BR>
yathaiva vatsaṃ copāvasṛjatītyatra dvitīyāsaṃyogāt vatsamuddiśyopāvasarjanavidhistathaiveha saṃskāravidhiprāyapāṭhāt vatsasaṃskārakatvenaiva sparśavidhirityarthaḥ /<BR>
naca --------- upāvasarjanenaiva sparśākhyasyālaṃbhasyārthaprāptatvānna vidhyupapattiriti -------- vācyam; dhenuviyogākhyopāvasarjanena dhenusamīpadhāraṇaphalakādhvaryuṅkartṛkasparśasya niyamena prāptyabhāvāttadupapatteḥ /<BR>
ataeva ---------- sparśasyādhvaryukartṛkatve 'pi dohasyānyena karaṇānna tadanupapattiriti bhāvaḥ /<BR>
ataeva vatsanikāntā hi paśava ityarthavāde paśūnāṃ vatsapriyatvābhidhānena vatsapriyā mātā, putracāṭukaraṇāt, tenavā kṛtacāṭunā yujyamānāt snehāt prastraviṣyatītyevaṃ stutyupapattiḥ sparśamātrābhidhāyitve saṃbhavatītyabhipretyāha</b> --------- ālabhateriti //<BR>
<b>(atrādhikaraṇe pādādhyāyasaṃgatyornirūpaṇam)</b> <b> atraca siddhānte dārśapaurṇamāsikeṣālambhādayamālambhaḥ saṃskāryarūpānupādeyaguṇāt prakaraṇāntarāt karmāntaramityaniścitavidheyatākavatsākhyaguṇasya bhedakatvāt pādādhyāyasaṅgatyupapattiriti kaustubhe draṣṭavyam </b>//<BR>
<BR>
iti ṣaṣṭhaṃ ālaṃbhasaṃskāratādhikaraṇam //<BR>
<b>------------------</b> &lt;B1&gt; <b> (7 adhikaraṇam / ) (a.2 pā.3 adhi.7)</b>  saṃyuktastu //<BR>
agnau śrute "carumupadadhāti bṛhaspatervā etadannaṃ yannīvārā" ityatra yajamānasyānnaṃ bṛhaspateḥ kathaṃ syād? yadi na bṛhaspatirdevatetyarthādbṛhaspaterdevatātvāvagatestaittirīyaśākhāyāṃ "bārhaspatyo bhavatī"ti taddhitapadayuktavākyaśeṣaśravaṇācca dravyadevatāsaṃbandhānumitayāgavidhānamevedam /<BR>
tasya cauṣadhadravyakatvenāgneyātideśataḥ sviṣṭakṛdādipratipattiprāptau "carumupadadhātī" tyanenopadhānaṃ pratipattitvena vidhīyata iti prāpte ---------- <b> yadyapi taittirīyaśākhāyāṃ taddhitaśravaṇam; tathāpi vidhyabhāvādvidhyantaraikavākyatvabhaṅgāpatteśca nāyaṃ devatātaddhitaḥ /<BR>
carumupadadhātītyanena ca sthaṇḍilaniṣpādakacarusaṃskārakatayopadhānavidhānāt devatānākāṅkṣatayā nārthavādonnītasyāpi devatāvidheḥ kalpanam /<BR>
ata eva carvapekṣitaprakṛtidravyasyaiva nīvārarūpasya vidhikalpanam /<BR>
ataśca</b> bṛhaspaterbrāhmaṇasyānnaṃ nīvārā ityevaṃ stutyupapatterna bṛhaspatervā ityayaṃ devatākalpanadvārā yāgakalpaka iti siddham   // 7 //<BR>
// iti saptamaṃ naivāracarorādhānārthatādhikaraṇam  //<BR>
<BR>
&lt;B2&gt; <b> (pādādhyāyānantarasaṃgativiṣayanirūpaṇam)</b> <b> atra pūrvapakṣe niścitavidheyatākadevatārūpaguṇakṛtabhinnayāgabhāvanātaḥ upadhānarūpapratipattibhāvanābhedāt siddhānteca tadabhāvāt pādādhyāyasaṃgatī, tathā pūrvatra devatāśravaṇādyāgakalpanāsaṃbhave 'pīha tatsattvāt saṃbhavatyeva yāgakalpanamiti pūrvapakṣotthānāt pratyudāharaṇarūpāmātideśikīmānantarasaṃgatiṃ spaṣṭatvādanabhidhāya udāharaṇapūrvakaṃ pūrvapakṣamevāha</b> ---------- agnāviti  //<BR>
<b>yadyapi</b> <b>"naivāraścarurbhavati bṛhaspatervā etadannaṃ yannīvārā" ityuktvā carumupadadhātīti śrutamiti likhitaṃ kaustubhe; tathāpi vyutkrameṇāpi lekhane yāgārthatvapūrvapakṣopapatteḥ śāstradīpikānusāreṇāyaṃ vākyakramo likhitaḥ  </b>//<BR>
(bṛhaspaterityanena devatāsamarpaṇamiti śākhāntarānusāreṇāpi nirūpaṇam) tatra naivāravākye tāvadbhavatyākṣiptāyāṃ naivārakaraṇikāyāṃ bhāvanāyāmaprāptatvena vidhinā vihitāyāṃ caroḥ prayojanākāṅkṣatvāt bhāvanāyāścāvacchedakadhātvarthāpekṣatvāt yatkiñciddhātvarthakalpanasyā'vaśyakatve satyapi upadhānasya dvitīyayā carusaṃskārakatvena tatra karaṇatvāsaṃbhavādavacchedakatvānupapatterarthāccarudravyakatva- sāmarthyādyāgasyaivāvacchedakatvaṃ kalpyata ityabhipretya pūrvapakṣe kartavye devatābhāvaśaṅkāṃ nirasyati <b>-------- yajamānasyānnamiti  </b>//<BR>
bṛhaspateriti ṣaṣṭhyā nīvārasaṃbandhāvagamāt saṃbandhāntarābhāve devatātvasyaiva saṃbandhatvāṅgīkārāt tasyaca yāgaṃ vinānupapatteryāgatvaniścaya ityarthaḥ /<BR>
devatātvarūpasaṃbandhaviśeṣaparatvaṃ śākhāntaragatavākyopasaṃhāreṇāpi pratīyata ityāha <b>--------- bārhaspatyo bhavatīti  </b>//<BR>
"etadvai khalu sākṣādannaṃ yadeṣa caru" riti pūrvanirdiṣṭacaruśabadsamānādhikaraṇabārhaspatyaśabdasya devatātaddhitāntatvaniścayāt tattulyārthatvenehāpi ṣaṣṭhyā devatātvaparatvāvagatirityarthaḥ  //<BR>
<b>(carūpadhānapratipattitvopapādanam)</b> <b> kiṃ tarhi upadhānavākyena vidhīyate ? ityapekṣāyāmasya yāgasya prakaraṇādagnyaṅgasyauṣadhadravyakatvasādṛśyenātideśaprāptapratipattyantarabādhenopadhānaṃ pratipattirvidhīyate /<BR>
tataśca siddho yāgabhāvanātaḥ pratipattibhāvanāyā bheda ityarthaḥ /<BR>
tadidamāha</b> ----------- tasya ceti  //<BR>
<b>(bārhaspatya iti na devatātaddhitaḥ kintu prāgdīvyatīya iti nirūpaṇam)</b> <b> sarvatrahi vidhyapekṣita evārthor'thavādakalpyavidhinā vidhīyate natvanapekṣitaḥ /<BR>
tadiha</b> <b>"carumupadadhātī" tyatra carusaṃskārakatayopadhānavidhyanaythānupapattyā</b> <b>"adhvaryuṃ vṛṇīte" ityatreva carorviniyogasya sthaṇḍilaniṣpādakatayā kalpanāttadanyathānupapattyaiva carukarmakabhāvanāyāḥ prāptatvena naivāravākye viśiṣṭavidhyanaṅgīkārāccarauḥ prakṛtidravyāpekṣāyāṃ nīvāraprakṛtitvamātravidhānena tatra devatāyā anapekṣaṇāt nārthavādonnītadevatāvidhikalpanam, navā bārhaspatyo bhavatītyasya vidhitvakalpanayā tadvidhiparatvakalpanaṃ yuktamityabhipretya siddhāntamāha</b>---------- yadyapīti /<BR>
<b>devatātaddhita iti   </b>//<BR>
apitu prāgdīvyatīyārthavihitaṇyapratyayastaddhita iti śeṣaḥ /<BR>
<b>(yāgakalpanābhāvepi upadhānaviśiṣṭacaruvidhānameveti nirūpaṇam)</b>  carusaṃskārakatayeti //<BR>
etena --------- <b>sthalaniṣpatteḥ śrauteṣṭakāvaruddhatvena kalpitavidhividheyacaru- sādhyatvānupapattyā yāgakalpanāsaṃbhavādupadhānametadarthakameveti prakāśakāroktaṃ</b> ----------- apāstam;<b> caroḥ kumbhīṣṭakādīnāṃ catasṛṇāṃ madhye upadhānārthaṃ madhyataneṣṭakāniṣkāsanena yojanena tatpūraṇena tadiṣṭakāsthāpanārthatayā vidheyatveneṣṭakāvirodhitvābhāvādarthakarmatvapakṣe 'pyānuṣaṅgikyāḥ sthalaniṣpatterāvaśyakatveneṣṭakāvirodhasya duṣpariharatvāt /<BR>
dvitīyārthabādhe pramāṇābhāvācceti bhāvaḥ </b>//<BR>
(bṛhaspatiśabdasya brāhmaṇavācitvena tatsaṃbandhitvameva naivārastutyarthamityarthavādopapattiḥ) bṛhacchabdasya bṛhatidhātvarthānusāreṇa brahmaśabdavat vedavācitvāt patiśabdasya pālayitṛvācitvāt brāhmaṇānāñca "tapastaptvāsṛjadbrahma brāhmaṇānvedaguptaye" iti vedapālayitṛtvasmaraṇāt bṛhaspatiśabdasya brāhmaṇavācitvapratīter "munyannaṃ brāhmaṇasyoktami"tica brāhmaṇaśrāddhe vānaprasthākhyamunyadanīyāraṇyanīvāraprāśastyasmṛterbrāhmaṇasaṃbandhitvarūpaṃ bārhaspatyatvamarthavāde kīrtitaṃ nīvārastutyartham, natu bṛhaspatidevatyatvāyetyabhipretyārthavādopapattiṃ darśayati <b>--------- ataśceti </b>//<BR>
yadyapivā taittirīye "brahma vai devānāṃ" ityarthavādādyogarūpāddevapurohitaṃ bṛhaspatimeva vadet bṛhaspatiśabdo natu kevalayogena brāhmaṇam; tathāpi tatsaṃbandhamātreṇāpi nīvārastutyupapatterna devatātvakalpanaṃ pramāṇavaditi bhāvaḥ /<BR>
ataśca nopadhānabhāvanāto yāgabhāvanāntaramityabhipretyopasaṃharati<b> ------------- iti siddhamiti //</b><BR>
<BR>
iti saptamaṃ carorādhānārthatādhikaraṇam //<BR>
<b>---------------</b> &lt;B1&gt; <b> (8 adhikaraṇam / ) (a.2 pā.3 adhi.8)</b> <BR>
<BR>
<BR>
pātnīvate tu pūrvatvād avacchedaḥ  / Jaim_2,3.19 /<BR>
<BR>
"tvāṣṭraṃ pātnīvatamālabhete" tyanena dravyadevatāviśiṣṭaṃ yāgaṃ vidhāya "paryagnikṛtaṃ pātnīvatamutsṛjantī"ti śrutam /<BR>
tatrobhayadevatyasya pūrvayāgasya "āgneyaṃ caturdhā karotī" tivatkevalapātnīvatapadenānuvādāyogātparyagnikaraṇādeśca vidheyasya guṇasyātideśenaiva prāptatvāditarāṅgaparisaṅkhyāyāṃ ca traidoṣyāpatteḥ paryagnikṛtapadasyānuvādatvamaṅgīkṛtya karmāntaravidhirevāyamiti prāpte ---------- <b> pratyabhijñānānna karmāntaram /<BR>
na cānuvādānupapattiḥ; satyapyagnīṣomādivattvaṣṭṭapatnīvatorvyāsajyavṛttidevatātve manotāsthāgniśabdavallakṣaṇayābhidhānopapatteḥ /<BR>
vastutastu pṛthaktaddhitaśravaṇāddevatādvayamevedam /<BR>
ekavākyopādānācca samuccayaḥ /<BR>
ato ḍitthaḍabitthayormātā ḍitthasya mātetivacchakyata eva kevalena pātnīvatapadenānuvādaḥ /<BR>
ataḥ pūrvakarmānuvādena guṇa eva vidhīyate /<BR>
naca vidheyābhāvaḥ; vṛttaparthagnikaraṇasyaiva ktapratyayāntārthasya vidheyatvāt /<BR>
tasya ca gṛhamedhīyājyabhāganyāyena prākṛtasyaivātideśataḥ pūrvapravṛttyā vidheyatvāt kḷptopakārakatvena ca tenaiva nairākāṅkṣyādatideśakalpanenottarāṅgānāmarthādeva nivṛttau traidoṣyānāpatteḥ /<BR>
vṛttaparyagnikaraṇatvasya ca pūrvāṅgeṣvakṛteṣvasaṃbhavāttānyapyākṣipyante /<BR>
naca ktapratyayabalena pramāṇāntarapramitatvāvagamādati- deśāpratibandhakatvam;prokṣitābhyāmulūkhalamusalābhyāmityādāviva pramāṇāntarābhāve 'pi etadvidhividheyasyāpi ktapratyayopāttatve bādhakābhāvāt // 8 //</b> ityaṣṭamaṃ pātnīvatānuvādatvādhikaraṇam //<BR>
<b>-----------------</b> &lt;B2&gt; <b> (pratiyogijñānārthaṃ tvāṣṭravākyodāharaṇaṃ, tatra yāgānumānaniścayaḥ, adhyāyapādādhikaraṇasaṃgatayaśca)</b> <b> pūrvapakṣe paryagnikṛtavākye karmabhedasya sādhanāt bhedapratiyogijñānārthaṃ pūrvayāgavidhāyakaṃ vākyamudāharati</b> ---------- <b>tvāṣṭramiti </b>//<BR>
yajatistu dravyaphalabhoktṛsaṃyogāditi pūrvoktanyāyena yāgānumānasya nissandigdhatvāt yāgaṃ vidhāyetyuktam /<BR>
viṣayavākyamudāharati <b>---------- paryagnikṛtamiti </b>//<BR>
patnīvaddevatālakṣaṇasyāniścitavidheyatākasyaiva bhedakatvavicārātprakaraṇasaṃgatiṃ pūrvatrārthavādasya devatātvabodhakatve niraste 'pīha vidhigatataddhitasya devatātvaparatvaniścayādastu tarhyatra yāgānumānamiti pūrvapakṣotthānāt pratyudāharaṇarūpāmanantarasaṅgatiṃ ca spaṣṭatvādanuktvā pūrvapakṣamevāha<b> ---------- tatreti </b>//<BR>
(dvidaivatyasyekadaivatyapadenānanuvādāt pūrvayāgaprakṛtiko darśapūrṇamāsaprakṛtiko vānyayāgo 'trābhimataḥ /<BR>
agnīṣomīyaprakṛtitvoktistu vārtike 'nāsthayeti nirūpaṇam) yadyapi pūrvayāgopasthāpakaṃ prakaraṇamasti; tathāpi tasya patnīvaddaivatatvāsaṃbhavena tena padenānuvādāyogāt karmāntaratvaṃ sādhayati <b>--------- ubhayadevatyasyeti //<BR>
āgneyamiti </b>//<BR>
yathaivāgneyapade sāmarthyabhaṅgabhayena kevalāgnipadādutpannataddhitānurodhena nāgnīṣomīyagrahaṇam, tadvadihāpītyarthaḥ /<BR>
vidheyāntarābhāvādapīha yāgāntaravidherāvaśyakatvaṃ darśayati <b>---------- paryagnikaraṇādeśceti </b>//<BR>
aṅgāntarasādhāraṇyenātideśataḥ prāptiṃ sūcayitumādiśabdo 'thavā paryagnikaraṇottarakālasaṃgrahārtho draṣṭavyaḥ /<BR>
<b>paryagnikṛtapadasyeti </b>//<BR>
paryagnikaraṇakarmībhūtadravyavācake paryagnikṛtapade dravyasya viśeṣyasya niṣkṛṣya vidhāne 'pi viśeṣaṇāṃśe prāptatvādanuvāda ityarthaḥ /<BR>
tataśca dravyadevatāsaṃbandhasya yāgakalpakasya sattvāt utsṛjatau yāgalakṣaṇayā karmāntaravidhirityāha <b>------------ karmāntareti </b>//<BR>
patnīvacchabdasyāśvivājiśabdavadrūḍhatvena devatāntaraparatvānna tāvat pūrvayāgamutsṛjatinānūdya tatra vidhānasaṃbhavaḥ; utpattiśiṣṭatvāṣṭrāvarodhāt /<BR>
ata eva nānuvādaḥ; nāpi paryagnikaraṇāvyavahitottarakālasya tasmin saṃbhavaḥ; niṣṭhāpratyayasya vyavahitāvyavahitasādhāraṇabhūtakālamātravācitvena lakṣaṇāpatteriti vidheyāntaranirāsa evakāreṇa sūcitaḥ /<BR>
ato 'tra devatāguṇasāmānyena pūrvayāgaprakṛtikakarmāntaravidhiryukta ityarthaḥ /<BR>
yattu pakṣāntareṇa darśapūrṇamāsaprakṛtikatvaṃ kaustubhe uktam, tatparyagnikṛtaśabdasya paśupuroḍāśasādhāraṇatayā puroḍāśadravyakatvapakṣe devatāsādṛśyāpekṣayā dravyasādṛśyasya balavattvābhiprāyeṇeti na virodhaḥ /<BR>
yadātu paśuparatvaṃ, tadobhayasādṛśyena pūrvayāgaprakṛtikatve nissandigdhe 'pi agnīṣomīyaprakṛtitvaṃ yatpakṣāntareṇa vārtike uktaṃ, tatpūrvapakṣatvādanāsthayāgnīṣomīyaprakṛtitve 'pyavirodha iti nyāyasudhāyāṃ spaṣṭamevānāsthayetyāveditam  //<BR>
<b>(viśeṣaṇaviśeṣyabhāvasthale vyāsajyavṛttidevatātvamiti nyāyasudhāmatarītyobhayadevatve 'pi pratyabhijñānopapādanam)</b> <b> agniśucyostu devatātvenānvayāt tasyāścoddeśyatvamātreṇa kriyāsādhanatvāt amūrtasya nirguṇasyāpi coddeśyatvopapatteḥ kriyāsādhanatvānyathānupapattyā viśeṣaṇaviśeṣyabhāvānavagame 'pi tadanabhyupagame pratyekamanvayāyākhyātasyāvṛttyāpatteḥ pradhānabhūtākhyātāvṛtteścātyantānyāyyatvāt pratyekañca devatāpatterguṇabhedenādṛṣṭakalpanāpādakakarmabhedaprasaṅgādekakriyāvaśīkārāvasāyāt tadanyathānupapattyā viśeṣaṇaviśeṣyabhāvāvagatiriti citrādhikaraṇe nyāyasudhālekhanāt samānādhikaraṇapadadvaye viśeṣaṇaviśeṣyabhāvāṅgīkāreṇa taduttarapratyayenaikameva vyāsajyavṛtti devatātvamucyata iti tanmatamanusandhāyāha</b> ------------ sasyapīti /<BR>
manotāstheti  //<BR>
<b>paśoragnīṣomadevatākatvena</b> <b>"tvaṃ hyagne prathamo manote"</b> <b>ti mantragatāgnipadena lakṣaṇayāgnīṣomayorabhidhānaṃ, tadvadihāpi pātnīvataśabdaprakṛtibhūtapatnīvacchabdena tvaṣṭṛpatnīvallakṣaṇayābhidhānopapattirityarthaḥ  </b>//<BR>
(pratyekataddhitena pratyekadevatātvepi pātnīvatapadānuvādatvaṃ, utsṛjatinārthaprāptatyāgānuvādaḥ, tenetarāṅgotsargavādanirāsaśca) pūrvatrāsvarasaṃ sūcayan pakṣāntareṇa anuvādopapattiṃ darśayati ---------- vastutastviti ṣaṇaviśeṣyabhāve viśeṣaṇavācakapadottarapratyayasya sādhutvamātrārthatvakalpanāpattestadapekṣayā tasyārthavattvamabhyupetya tattatpratyayopāttārthaiśca tattatprakṛtyarthānvayaucitye sati śabdāntarādinā devatārthabhedasyāvaśyakatvāt dvayordevatātvayoḥ prathamato bhāvanānvayepyekavākyopāttatvenaikasyāṃ kriyāyāṃ samuccayopapatteḥ karmabhedāprasakteḥ devatātvabhede 'pi na kṣatiriti pṛthak taddhitaśravaṇādityādināsvarasaḥ sūcitaḥ /<BR>
<b>anuvādaiti  </b>//<BR>
utsṛjatinā yāgamuddiśyaparyagnikaraṇavidhāne 'pi prakaraṇāt pūrvayāgopasthiteḥ tasyaca vastuta eva pātnīvatatvāt pātnīvatapadamanuvādaḥ /<BR>
ataeva na viśiṣṭoddeśopi /<BR>
<b>etena</b> -----------<b> utsṛjantītyākhyātena yathoktaparyagnikaraṇavidhau arthasiddha uparitanāṅgotsargo dhātunānūdyate ityadhikaraṇamāloktaṃ</b> ---------- apāstam; <b>uparitanāṅgotsargaparatve paryagnikṛtamityasya karmatvenānvayānupapatterdhātvarthasyoddeśyaparatve saṃbhavatyanuvādamātratvasyāyuktatvāt, vārtikecoddeśyatayaiva yāgāntargatatyāgarūpotsargaparatvenānvayaprati- pādanāccetyarthaḥ  </b>//<BR>
(gṛhamedhīyājyabhāgavidhiriva phalataḥ parisaṃkhyārthaṃ punaḥśravaṇam) <b>gṛhamedhīyeti  </b>//<BR>
yathā gṛhamedhīyeṣṭiṃ prakṛtyājyabhāgau yajatīti punaḥśravaṇaṃ phalataḥ parisaṅkhyārtham, tadvandiha paryagnikaraṇapunaḥśravaṇamityarthaḥ /<BR>
<b>nanu</b> atideśalope sati paryagnikaraṇapūrvabhāvyaṅgānāmapi parisaṅkhyāpattirityata āha <b>-------- vṛtteti  </b>//<BR>
nātra paryagnikaraṇamātraṃ guṇaḥ, apitu ktapratyayāntatvāt paśugataṃ kṛtaparyagnikaraṇatvam /<BR>
tasyaca pūrvāṅgeṣvakṛteṣvasaṃbhavāt tadaṅgānuṣṭhānasiddhiḥ /<BR>
ataeva iḍāntetivadantaśabdābhāve 'pi na kṣatirityarthaḥ /<BR>
nacājyabhāgayoranuṣṭheyatayā pratītayoḥ pramāṇāntaraṃ vināpi gṛhamedhīyāṅgatvapratīteratideśapratibandhakatvopapattāvapi paryagnikaraṇāntatvasya ktapratyayena pramāṇāntaravihitatvāvagateratideśopajīvitvena tatpratibandhakatvānupapattirityāśaṅkāṃ nirasyati <b>----------- naceti </b>//<BR>
niṣpannatvapratīteretadvidhividhānottarakālīnābhiprāyeṇopapatterityarthaḥ /<BR>
naca -------- evametadvidhividheyatve kṛtaparyagnikaraṇatvanirdeśāt paryagnikaraṇamātrasyaivānuṣṭhānāpattiriti -------- vācyam; atra paryagnikaraṇāntavidhyabhāvenātideśataḥ prāpsyamānena paryagnikaraṇena yādṛśī bhūtaparyagnikaraṇatā saṃbadhyate tādṛśyā eva tataḥ pūrvaṃvidhānena yathāprāptopādānāt tadantānuṣṭhānopapatteriti bhāvaḥ //<BR>
<b>(pūrvottarakalpaprayojananirūpaṇam)</b> <b> prayojanaṃ tvāṣṭrayāgāpekṣayā yāgāntarānuṣṭhānaṃ pūrvapakṣe /<BR>
siddhāntetu tvāṣṭrayāgasya paryagnikaraṇāntāṅgānuṣṭhānena jīvata eva paśoryāni hṛdayādyaṅgāni teṣāṃ tvaṣṭṛpatnīvaduddeśena yāga iti spaṣṭatvānnoktam </b>//<BR>
<BR>
ityaṣṭamaṃ pātnīvatānuvādatvādhikaraṇam //<BR>
<b>-------------</b> &lt;B1&gt;  <b>(9 adhikaraṇam / ) (a.2 pā.3 adhi.9)</b>  <BR>
<BR>
<BR>
adravyatvāt kavele karmaśeṣaḥ syāt  / Jaim_2,3.20 /<BR>
<BR>
<BR>
adravyatvāttu //<BR>
anārabhya śrutaṃ ------ "eṣa vai haviṣā haviryajati yo 'dābhyaṃ gṛhītvā somāya yajate" iti /<BR>
tathā "parā vā etasyāyuḥ prāṇa eti yo 'śuṃ gṛhṇātī"ti /<BR>
atra haviḥ somaḥ sa eva devatā sa eva dravyamiti prathamārthavādasyārthaḥ /<BR>
prāṇa āyurmaryādāmabhivardhata iti dvitīyasya /<BR>
tatra na tāvadatra grahaṇameva jyotiṣṭome vidhīyate; saṃskārarūpasya grahaṇasyāvaghātādivadaṃśvadābhyanāmakatvānupapatteḥ /<BR>
dvitīyāntayostayoḥ saṃskāryadravyanāmatvāṅgīkāre tu avyabhicaritakratusaṃbandhābhāvānna dravyamātroddeśena grahaṇavidhisaṃbhavaḥ /<BR>
ato dravyadevatāviśiṣṭayāgāntaravidhānamevedam; adābhyapadena hiṃsānarhasomākhyadravyasyāṃśupadena ca niryāsadravyasyābhidhānāt /<BR>
dvitīyā cobhayatra saktunyāyena /<BR>
devatā tvekatra somo 'nyatra prajāpataye svāheti mantravarṇātprajāpatiḥ /<BR>
gṛhṇātiścādye 'nuvādo dvitīye yāgalakṣakaḥ /<BR>
tayośca yāgayoḥ prākaraṇikaitatsamānajātīyataittirīyaśākhāsthavākyājjyotiṣṭomāṅgatvamiti prāpte ---------- <b> gṛhṇatau yāgalakṣaṇāyāṃ pramāṇābhāvādādyavākye guṇasaṃkrāntaśaktinā vidhinā grahaṇasyaiva vidheyatvāvagamāccobhayatrāpi grahaṇamevoktasaṃjñakaṃ uktasaṃjñakadravyasaṃskārakatvena vā vidhīyate /<BR>
evañca viniyogabhaṅgo 'pi dvitīyāyā na kalpito bhavati /<BR>
devatā tu somarūpā ādyavākye grahaṇe evānvetīti devatāviśiṣṭaṃ grahaṇameva tatra vidhīyate, dvitīye tu</b> <b>"upayāma gṛhīto 'si prajāpataye tvā juṣṭaṃ gṛhṇāmī"ti mantravarṇādgrahaṇāṅgatayā devatāprāptirdraṣṭavyā /<BR>
homamantrastūttarabhāviyāgopakārakatvamādāya neyaḥ /<BR>
devatāviśiṣṭagrahaṇadvaye ca</b> prākaraṇikavākyena jyotiṣṭomāṅgatvasya tadupapādyatvasya ca bodhopapatterna kaścidvirodhaḥ /<BR>
prayojanaṃ pūrvapakṣe yāgasyāṅgatvād yathāśaktinyāyaviṣayatvaṃ, siddhānte pradhānatvānneti   // 9 //<BR>
// iti navamamadābhyanāmatādhikaraṇam   //<BR>
<BR>
------------------ <b>&lt;B2&gt;</b>  (anārabhyatvoktiprayojanaṃ, prathamārthavādārthanirūpaṇopayogaḥ, adhyāyaprakaraṇānantarasaṃgatiśca) viṣayavākyamudāharati <b>---------- anārabhyeti  </b>//<BR>
prakṛtasya yāgasyopapādakasyā sattvena grahaṇe devatānvayasaṃbhavavādinaḥ siddhāntino hetunirāsāya pūrvapakṣasādhakatayānārabhyādhītatvopanyāsaḥ /<BR>
tannirāsaścāgre vyaktībhaviṣyati /<BR>
somāyāyajata ityatra somapadasya latendusādhāraṇatve 'pi "saṃdigdheṣu vākyaśeṣādi"ti nyāyena haviṣā haviryajata itivākyaśeṣāddhavīrūpasomaparatvāvagatisidhyarthaṃ prathamārthavādārthamāha <b>---------- atreti /<BR>
prāṇa iti</b>   //<BR>
prāṇavāyuretasya yajamānasyāyurmaryādāmatikramya vartate, vardhate ityarthaḥ /<BR>
pūrvapakṣe yāgāntare devatālakṣaṇaguṇasya vidheyatvāt siddhānteca grahaṇe vidheyatvāt svarūpeṇa niścitavidheyatvasyāpi uddeśyanirūpitatvarūpeṇāniścitavidheyatākasya yāgabhedakatvābhedakatvavicārādadhyāyaprakaraṇasaṅgatī /<BR>
tathā paryagnikṛtavākye yāgānuvādena guṇavidhānādaṅgāntaravidhāne niraste tatprasaṅgādihāpi tannirākaraṇāt prāsaṅgikīmanantarasaṅgatiṃ ca spaṣṭatvādanabhidhāya pūrvapakṣamevāha<b>--------- tatreti  </b>//<BR>
(devatāviśiṣṭayāgāntaravidhāna eva tātparyamityupapādanam) tatra grahaṇavidhyanupapattyā yāgāntaravidhipūrvapakṣaṃ samarthayituṃ tadasaṃbhavamupapādayan aṃśvadābhyapadayornāmadheyatvamaṅgīkṛtya prathamatastadvidhiṃ nirasyati <b>------- na tāvaditi  //<BR>
nāmakatvānupapatteriti  </b>//<BR>
grahaṇasya saṃskārakarmaṇaḥ saṃskāryāvacchedenaiva vyavacchedasiddheraṅgatayā saṃkalpādauca nāmadheyānapekṣaṇāt gṛhṇāteḥ sakarmakatvānnityaṃ karmasākāṅkṣatvena tadabhāve grahaṇavidhānānupapatteradābhyaśabdasya hiṃsānarhasomadravyavacanatvādaṃśuśabdasya niryāse śaktatvena ca nāmatvānupapatterityarthaḥ /<BR>
sakarmakatvānurodhena dravyaparatvaṃ vaktavyaṃ nirasyati <b>------- dvitīyāntayoriti  //<BR>
dravyamātroddeśeneti  </b>//<BR>
dravyamātroddeśena grahaṇavidhāne ājyadravyasyāpi tadāpatteradābhyavākye yāgaviśiṣṭadravyoddeśena tatsaṃbhave 'pi viśiṣṭoddeśatvena jyotiṣṭome somadevatāyā aprāptatvena tasyā api vidheyatvāpattyāca vākyabhedāpatterdevatāviśiṣṭagrahaṇavidhāne ca samāptapunarāttatvadoṣāpatteśca na grahaṇavidhisaṃbhava ityarthaḥ /<BR>
astuvā grahaṇe devatāvaiśiṣṭyam, tathāpyaindravāyavaṃ gṛhṇātītyatreva prakṛtasya yāgasyopapādakasyābhāvānna tatsaṃbhavaḥ /<BR>
ato grahaṇe 'saṃbhavanniveśadevatārūpaguṇādyāgāntarameva vidhīyata ityabhipretyāha<b> --------- ata iti </b>//<BR>
(prācīnasaṃmatātideśikadravyaprāptipakṣanirāsaḥ) prācīnairaṃśvadābhyapadayoryāgāntaranāmadheyatvāṅgīkāreṇa gṛhṇāticodanāsāmānyāt jyotiṣṭomadharmātideśena dravyadevatāsaṃbandha upapāditaḥ /<BR>
tasya yāgatvaniścayottaramatideśapravṛttestasyaca dravyadevatāsaṃbandhavattvādhīnatvena dravyasaṃbandhasya prathamata āvaśyakatvādanupapattiṃ sucayanniva dravyaprāptimupapādayati <b>---------- adābhyapadeneti //<BR>
ekatra soma iti </b>//<BR>
adābhyavākye somāyeti caturthyantapadasamarpita ityarthaḥ //<BR>
<b>(yāgavidhāvapi prathamavākye gṛhṇātiranuvādaḥ dvitīye yāgalakṣakaḥ, yāgadvayamidaṃ jyotiṣṭomāṅgam)</b>  ādye iti //<BR>
<b>ādyavākye yajateḥ pratyakṣata eva śravaṇāt tasyaca somadravyakatvasādṛśyena jyotiṣṭomavikāratvāt tadatideśaprāptagrahaṇānuvādaḥ, dvitīye yajatyaśravaṇāllakṣaka ityarthaḥ /</b><BR>
etatsamānajātīyeti //<BR>
<b>"devā vai yat yajñe 'kurvata tadasurā akurvata te devā adābhye chandāṃsi savanāni samavasthāpayanni" tyādinā adābhyasya tathā</b> <b>"devā vai prabāhugrahānagṛhṇata sa etaṃ prajāpatiraṃśumapaśyattamagṛhṇīte" tyādināṃśorjyotiṣṭomaprakaraṇe taittirīyāṇāṃ ṣaṣṭhe prapāṭhake ṣaṣṭhe kāṇḍe āmnātaṃ vākyadvayaṃ tasmādityarthaḥ </b>//<BR>
(saṃskārasya vidhāne uktavākyatātparyaṃ, prathamamate devatāvāptirvaidhī, dvitīye lauṅgekītyādinirūpaṇam) yāgalakṣaṇāyāmiti //<BR>
<b>lakṣaṇāpadamanuvādasyāpyupalakṣaṇam /</b><BR>
uktasaṃjñakamiti <b>//<BR>
grahaṇasya grāhyasaṃskāratvaprasiddherjyotiṣṭomāṅgatābalena tadīyasomasaṃskārārthatvapratīteḥ śakyārthasya prāptatvena tatprakhyanyāyena grahaṇanāmatvopapattiriti mūlānuyāyināṃ matena grahaṇanāmatve ukte somākhyadravyaparatvenaivopapattau karmakārakāntarādyadhyāhāradvitīyābhaṅgayoranyāyyatvāt</b> <b>"yatte somādābhyaṃ nāma jāgṛvī"ti mantrādadābhyapadasya somadravyaparatvapratīteśca tatrāparituṣya dravyanāmatvameva nyāyasudhāsvārasyādyuktamabhipretya pakṣāntaramāha</b> --------- uktasaṃjñakadravyeti //<BR>
<b>devatāyā aniviśamānatvaṃ nirasyati</b> -------- devatātviti <b>//<BR>
dvitīyābhaṅgādidoṣāpekṣayaikasmin samāptapunarāttatvadoṣāṅgīkāre kṣatyabhāvamabhipretya grahaṇa evetyuktam </b>//<BR>
devatāviśiṣṭaṃ grahaṇameveti /<BR>
<b>evakāreṇa devatāyāḥ mantravarṇāt prāptyāvidheyatvasya devatāmātravidhānena grahaṇe 'vidheyatvasyaca nirāsaḥ sūcitaḥ /<BR>
nahi</b> <b>"śukraṃ te</b> <b>śukreṇa gṛhṇāmī"ti liṅgaviniyuktamantrāvarodhe sati somaliṅgasya yatte someti mantrasya sannidhimātreṇa grahaṇe prāptiḥ saṃbhavati /<BR>
navā devatāmātravidhāne</b> <b>"adābhyaṃ gṛhītve" tyasyānarthakyaṃ parihartuṃ śakyam /<BR>
ato 'prāptatvāddevatāviśiṣṭagrahaṇameva vidheyaṃnatvekataradityarthaḥ /<BR>
kathaṃ tarhi</b> <b>"yatte somādābhyaṃ nāma jāgṛvi tasmai te soma somāya svāhā prajāpataye svāhe" ti mantrayorhemīyadevatāliṅgakayordevatāyā grahaṇāṅgatve upapattirityata āha</b>-------- homamantrastviti  //<BR>
<b>grahaṇe vidhīyamānāyā devatāyāḥ prasaṅgena yāgopakārakatvāt uttarabhāviyāgopakārakatvamādāya homasaṃbandhopapatterna talliṅgaṃ grahaṇe vihantītyarthaḥ </b>//<BR>
(prakāśakārasaṃmatapūrvottarakalpaphalanirāsena prayojanāntarāpādanam) atraca prakāśakāraiḥ pūrvapakṣe viśvajidādivat kalpyaphalasomayāgāntaramidam /<BR>
jyotiṣṭomāṅgetu grahayāgadvayamadhikamastyeva /<BR>
siddhāntetu tāvadeveti prayojanamuktam /<BR>
tatpūrvapakṣe 'pi prākaraṇikavākyayorgrahaṇāntaravidhāyakatve pramāṇābhāve 'nārabhyādhītaitadvākyadvayavihitayāgadvayaviniyojakatvasyaiva siddhānta ivopapattāvaśrutaphalakalpanasya cānāpatterayuktamityabhipretya svayamaṅgatvānurūpaṃ prayojanāntaramāha <b>---------- prayojanamiti </b>//<BR>
<BR>
iti navamamadābhyagrahanāmatādhikaraṇam //<BR>
<b>----------------</b> &lt;B1&gt; <b> (10 adhikaraṇam / ) (a.2 pā.3 adhi.10)</b>  agnistu //<BR>
anārabhyaiva śrutam "ya evaṃvidvānagniṃ cinotī"ti /<BR>
tatra cinotinā nāgnisaṃskārārthatvena cayanavidhiḥ, apitu agnisaṃjñakasya yāgasyaiva vidhiḥ; "athāto 'gnimagniṣṭomenānuyajanti tamukthyena tamatirātreṇa taṃ dvirātreṇe" tyādyuttaravākyeṣu agniṣṭomādiyajñānāmagnyanuyajanatvarūpaguṇāmnānāt /<BR>
nahi agnyanuyajanatvamagnerayāgatve 'vakalpate; devadattamanugacchati yajñadatta ityādau tulyakriyāyoge evānuśabdadarśanāt /<BR>
ataścāgnisaṃjñakasya yāgasya tasminneva vākye vidhau gauravāpattervidvadvākya eva cinotinā lakṣaṇayā tadvidhānam /<BR>
sa cāvyaktatvāt jyotiṣṭomavikāraḥ /<BR>
uttaravākyaiśca tasya kratvaṅgatvasiddhiḥ /<BR>
"iṣṭakābhiragniṃ cinute" ityanena cayanasya prāptatvāccinotirnirvapativadanuvādaścayanasyeti prāpte ---------- <b> pākamanubhuṅkta ityādau tulyakriyāyogābhāve 'pyanuśabdadarśanānna tadanurodhenāgniśabdasya cayanaśabdasya ca yāgaparatvakalpanā yuktā /<BR>
ato vidvadvākye cayanamevāgnisaṃskārārthaṃ vidhīyate /<BR>
agniśabdenaca yadyapi śaktyā jvalana evābhidhīyate; tathāpi tadarthatve vaiyarthyāpatternirūḍhalakṣaṇayā āhavanīyādiparatvāvasāyāttaduddeśenaiva cayanaṃ saṃskārakatayā vidhīyate /<BR>
saṃskāraśca sāmarthyāccayananiṣpāditasthaṇḍilasthāpanarūpaḥ /<BR>
sthāpitasyāgnerupayogāpekṣāyāmathāta iti</b> vākyena tasya jyotiṣṭomāṅgatvena vidhānam /<BR>
atrāhi agniśabdena cayananiṣpāditasthaṇḍilasthāpito 'gniścayanameva vā lakṣaṇayābhidhīyate /<BR>
agniṣṭomaśabdaśca jātinyāyena saṃsthāvacano 'pi vyaktinyāyena jyotiṣṭomameva pracuraprayogādabhidhatte pārthaśabda ivārjunam /<BR>
ataśca jyotiṣṭomatvameva lāghavāduddeśyatāvacchedakaṃ na tvagniṣṭomasaṃsthāvattvamapi /<BR>
yadyapi ca cayanasya jyotiṣṭomaprayogasaṃvalitatvādanuṣṭhānasādeśyādeva tadaṅgatvasiddhiḥ; tathāpi paśukāmaścinvītetyādivākyairagneḥ kāmyatvāvagamāt kratvaṅgatvapratiprasavārthaṃ tanna virudhyate  //<BR>
<b>ayaṃ cāgniḥ prakṛtau</b> <b>"agniḥ somāṅgaṃ vecchatāmi" tyādivacanādvaikalpikaḥ /<BR>
agnipakṣe cottaravedyāṃ hyagniścīyata iti vacanāduttaravedyā samuccayaḥ /<BR>
tadabhāve cottaravedimātram; uttaravedyāmagniṃ nidadhātīti vacanāt /<BR>
ataśca tamukthyenetyādivākyāni vaikalpikatvādvikṛtiviśeṣe tanniyamārthānicayanāśritaśyenākāratādiphalārthaguṇānāṃ prāptyarthāni ceti daśame vakṣyate   // 10 </b>//<BR>
// iti daśamamagnicayanasaṃskāratādhikaraṇam   //<BR>
<BR>
<BR>
<b>----------------</b> &lt;B2&gt; <b> (adhyāyādhikaraṇasaṃgatayaḥ /<BR>
agniñcinotītyatrāgneḥ cayanotpādyatvasaṃskāryatvayorasaṃbhavāt sthaṇḍilanirvartakatayā saṃskāryatvavivakṣaṇe vākyavaiyarthyāt yāgāntaravidhānamiti pūrvapakṣaḥ)</b>  <b>viṣayavākyamudāharati</b> --------- anārabhyaiveti  //<BR>
<b>pūrvādhikaraṇaviṣayavākyasāmyatāsūcanena prāsaṅgikīṃ pādādisaṅgatiṃ tathātideśikīmanantarasaṅgatiṃ ca sūcayitumevakāraḥ /<BR>
vidvadvākye na tāvadagnipadavācyasya śuddhasya jvalanasya cayanenotpādyatvarūpakarmatvasaṃbhavaḥ /<BR>
nāpi laukikāgnerbhūtabhāvyupayogarahitasya tatsaṃskāryatvam /<BR>
nāpyāhavanīyādiparatvena tatsaṃbhavaḥ; tasyādhānaikajanyatvena cayanotpādyatvāsaṃbhavāt, anyathā cayanavākyagatāgniśabdenā'havanīyādau nirūḍhalakṣaṇāyāmapi pramāṇābhāvāt /<BR>
nāpi cayanasaṃpāditasthaṇḍilādhāratāsaṃbandhena tasya saṃskāryatvasaṃbhavaḥ; tathātve tvetādṛśasaṃskārakatayā cayanasyeṣṭakābhiragniṃ cinuta iti vākyāntareṇaiva prāpteretadvidhivaiyarthyāpatteḥ /<BR>
ataḥ sarvathā cayanavidhyasaṃbhavena vaiyarthyamāpādya yāgāntaravidhānapūrvapakṣaṃ sādhayati</b> ------------ tatreti  //<BR>
<b>(vārtikoktapūrvapakṣaprakāratannirāsābhyāṃ prakṛtapūrvapakṣāpekṣitavākyodāharaṇam)</b> <b> atra vārtike 'athāto 'gni' mityādivākyeṣvagniṃ yajatīti sāmānādhikaraṇyena yāganāmatvāvagamāt utpattivākye 'pi cinoteryāgaparatvam /<BR>
athāta ityādivākyacatuṣṭayena tadyāgānuvādena tattatsaṃsthāpakatvavidhiḥ /<BR>
dvirātrādivākyaiḥ daśabhirdvirātrādikālāstatraivavaikalpikā vidhīyante /<BR>
tatratyānuśabdaśca 'eṣa vāva prathamo yajño yajñānāmi'tyanena prāptāgniṣṭomottarakālatānuvādaḥ ukthyādivākyeṣuca yajatimātrasyaivānuṣaṅgo nānuśabdasya; anuvādatvāsaṃbhavāt, tasyaca yāgāntarasya ṛdhnotyevetyārthavādikaṃ rātrisatre pratiṣṭheva ṛddhiḥ phalamiti yāgatvasādhakaṃ pakṣāntaramuktam /<BR>
tadagnipadasya rūḍhasya; sāmānādhikaraṇyamātreṇa nāmatvāyogāt sāmānādhikaraṇyasyacāgniśabde 'nuśabdayoganimittadvitīyāntatvena durupapādatvāt anyathānuśabdayoganimitta- dvitīyāntatvena durupapādatvāt anyathānuśabdasāpekṣatvāpatteriti kaustubhe darśitarītyāyuktamabhipretya vārtikoktapakṣāntaramavalambya yāgarūpatvaṃ sādhayitumupayuktāni vākyānyudāharati</b> -------- athāto 'gnimiti  //<BR>
<b>ityādyuttaravākyeṣvityādiśabdena taṃ trirātreṇetyādyekādaśarātrāntānāṃ navānāṃvākyānāṃ saṃgrahaḥ /<BR>
tamukthyenetyetadanantaraṃ taṃ ṣoḍaśinetyetadapi draṣṭavyam </b>//<BR>
(āhavanīyābādhena prakṣepādhārāhavanīyādhāratayā vidvadvākye cayanavidhiriti pūrvapakṣaḥ) atrottaravākyeṣu agniṣṭomavākyagatānuyajatipadayoranuṣaṅgaḥ /<BR>
<b>agnyanuyajanatvarūpeti  </b>//<BR>
athāto 'gnimiti dvitīyāyā lakṣaṇārthakānoḥ "anurlakṣaṇe"ti sūtreṇa karmapravacanīyasaṃjñāvidhānāt tadyoganimittatvādagniṣṭomādivṛttyanuyajanapratiyogitvārthatvāvagateragnipratiyogikānuyajanatvarūpāmnānamityarthaḥ /<BR>
guṇaprakaraṇasaṅgatiṃ sūcayituṃ <b>guṇe</b>tyuktaṃ /<BR>
tasya guṇasyāviśamānatvena bhedakatāṃ sādhayati <b>---------- nahīti </b>//<BR>
yāgatve niścite tatrā'havanīyaprāptyā tatprakhyanyāyena nāmatvamagnipadasyābhipretyāha <b>--------- ataśceti /</b><BR>
<b>tasminneveti  </b>//<BR>
athāt.ognimityasminneva vākye tadvidhau tadyāgatatpratiyogikānubhāvasyāpi vidhānena viśiṣṭavidhigauravāpatterityarthaḥ /<BR>
vidvadvākya evetyevakāreṇānyākṣiptatvena yāgavidhiparatvasūcaneneṣṭakāvākyasya tadvidhitvanirāsaḥ sūcitaḥ /<BR>
tatreṣṭakānāṃ yāge karaṇatvānupapattyā śakyārthasyaiva cayanasya vidheyatvādityāśayaḥ /<BR>
<b>uttaravākyaiśceti </b>//<BR>
kālavidhipareṣvapyeṣu vākyeṣu phalavato 'gniṣṭomāderupasthitatvāt tadvācakapadāntarakalpanayā kalpitavākyena taduddeśena viniyogavidhānāt kratvaṅgatvasiddhiḥ /<BR>
itarathā agniṣṭomoddeśenāgnyanubhāvasya agneścāṅgatvena vidhāne vākyabhedāpatteriti bhāvaḥ /<BR>
<b>iṣṭakābhiriti </b>//<BR>
yadyapi pūrvapakṣyupapāditarītyāgnipadavācyajvalanādyuddeśena na cayanavidhiḥ saṃbhavati; tathāpyagnipadavācyayāgoddeśena tadvidhyupapattestasyaca sākṣādyāge 'saṃbhave <b>ānarthakyatadaṅganyāyena</b> tadantaraṅgaprakṣeparūpāṅge 'vatāre āhavanīyābādhenāpi cayananiveśasaṃbhavāt prakṣepādhārāhavanīyādhāratayā cayanavidhānāccayanaprāptirityarthaḥ //<BR>
<b>(cayananiṣpāditasthaṇḍilasthāpanarūpāhavanīyasaṃskāravidhāna eva vidvadvākyatātparyam)</b> <b> cinoteryāgalakṣaṇāyā iṣṭakāvākye viśiṣṭavidhigauravasya cāṅgīkārāpekṣayaikatra vidvadvākye 'gnipada eva</b> <b>kḷptāmāhavanīye nirūḍhalakṣaṇāmaṅgīkṛtya svaniṣpādyasthaṇḍilādhāratāsaṃbandhena tatsaṃskārakatayā cayanavidhyupapattau yāgaparatve pramāṇābhāvāt anuśabdasyotpattivākye upayokṣyamāṇāhavanīyādyādhārabhūtasthalaniṣpādakatvasyāvagatasya pūrvakālatvaṃ vinānupapatterupasaddinatvasyacayane pramāṇāntarataḥ prāpterarthādevāgniṣṭomādiṣu prāptapaścādbhāvanānuvādakasya bhinnakriyāpaścādbhāve 'pyupapatterna yāgāntaravidhānam, apitu cayanavidhānamityabhipretya siddhāntamāha</b> -------- pākamanubhuṅkta iti <b>//<BR>
devadattamanugacchatītyādau kriyāntarānupādānādupasthitatvāt gamanarūpakriyaikyapratītāvapīha cayanakriyāyā bhinnāyā viśeṣaṇatayā vā pratītestāmādāyāpyanuśabdopapattiṃ darśayitumāha</b>-------- atrahīti  //<BR>
<b>athaśabdena sthaṇḍilaniṣpattyānantaryokterataḥśabde sārvavibhaktikaṃ tasimaṅgīkṛtyemamityarthātsarvanāmnobhayaparāmarśāt sthaṇḍilasthāpito 'gniścayanaṃ vāgniśabdenocyata ityarthaḥ /<BR>
agniṣṭomapadaśravaṇāt tatsaṃsthāṅgatayaiva vidhāne sati kathaṃ jyotiṣṭomāṅgatvena vidhānamuktamityata āha</b> ---------- agniṣṭomaśabdaśceti <b>//<BR>
iha yajatisāmānādhikaraṇyena saṃsthāvacanatvānupapatterbodhāyanādikalpeṣu jyotiṣṭomamagniṣṭomapadenābhidhāyaiva sakaladharmāmnānāt tatraiva pracuraprayogāvagaterjyotiṣṭoma evāgniṣṭomapadenābhidhīyate /</b><BR>
etena --------<b> agniṣṭomasaṃsthāvidhānaṃ pūrvapakṣyuktaṃ</b> --------- parāstam;<b> ata eva tasya yāgarūpatvasya siddhatvādyajatiḥ sādhutvārthamanuvādaḥ, athātaḥśabdāvapi pūrvoktarītyā prāptārthatvādanuvādau /<BR>
ataḥ kevalaṃ jyotiṣṭomoddeśenādhikaraṇībhūtāhavanīyasthāpanarūpasaṃskāradvārā cayanamaṅgatayā vidhīyata ityarthaḥ </b>//<BR>
(jyotiṣṭomaprayegasaṃvalitasyāpi cayanasya kratvaṅgatvapratiprasavaḥ) <b>saṃvalitatvāditi </b>//<BR>
dīkṣaṇīyādisomaprayogasaṃkīrṇasāvitrahomokhāsaṃbharaṇadīkṣaṇīyādivaiśeṣ ikaguṇaśikya- pratimocanādyaṅgakalāpavattvena jyotiṣṭomaprayogasaṃvalitatvamityarthaḥ /<BR>
kratvaṅgatvapratiprasavārthamiti //<BR>
etacca nityātkāmyasyetyādidvātriṃśattamaślokavivaraṇe vidhirasāyanakṛdupapāditarītyoktam //<BR>
<b>(athāta ityādivākyānāmaprāptakratvaṅgatvabodhanārthatvamiti svamatopapādanam)</b>  vastutastu --------- <b>yāvadanuṣṭhānasādeśyena pūrvapūrvapramāṇakalpanayāṅgatvaṃ kalpanīyam, tataḥ pūrvapravṛttena kāmavākyena kāmārthatvabodhanāt tadbādhasyaiva prāpteraprāptakratvaṅgatvavidhāyakatvameva kaustubhoktaṃ yuktam /</b><BR>
etena ------ <b>utpattau hyagneḥ saṃskāryatvokteścayanaprakaraṇeca tannirvṛtyataṇḍuloparyāhavanīyasthāpanokteḥ kratvavyabhicārisaṃskāryadvārā kratvaṅgatvaprāptiriti vidhirasāyanoktaṃ tadupapādanaṃ</b> --------- apāstam;<b> agnicayanasya kāmyatvapakṣe 'gnimiti dvitīyābhaṅgenādhāratāyā lakṣaṇāyāścayanasaṃskāryatvasyāgnāvabhāne cayanasyāgnyaṅgatvānupapatteḥ /<BR>
kāmyacayanānuniṣpādini sthale āhavanīyasthāpanavidhāvapi paraprayuktopajīvyāhavanīyasthāpanaṃ prati cayanasyāṅgatvāt pramāṇābhāvenaca taddvārā kratvaṅgatvāprāpteḥ /<BR>
ato 'prāptakratvaṅgatvavidhānameva yuktam /</b><BR>
<b>etena --------</b> agneḥ phalārthasyāśrayāpekṣāyāmagniṣṭomādirūpāśrayasamarpakatvameva teṣāṃ vākyānāmityekatriṃśattamaśloke vidhirasāyanakāroktaṃ <b>--------- apāstam;</b> cayanakriyāyā eva phalārthavidhānena guṇasaṃbandhābhāvenāśrayānapekṣaṇāditi //<BR>
<b>(nyāyasudhākāramatasya dāśamikāgnyatigrāhyādhikaraṇavārtikavirodhādinā prakāśakārairdūṣaṇam) atraca saṃkarṣe dvitīyādhyāye</b> <b>"madhyamāyāmupasadyagniścīyate prakṛtyupakṛtatvādi" tyadhikaraṇe</b> <b>"uttaravedyāṃhya gniścīyata" iti vacanenāgnyuttaravedyoḥ samuccayena bhinnakāryatvāt, cayane uttaravedikāryāpannatvābhāvānnottaravedidharmāśritāḥ kāryā iti pūrvapakṣavacanena samuccaye 'pyagnidhāraṇarūpottaravedikāryasyāgnisaṃskāryatvānupapattyā cayane 'pi kalpyamānasyaikatvāt kāryaikyena bhavantyeva tasmin taddharmā iti dūṣayitvā siddhāntitam  //<BR>
tadanusāreṇa nyāyasudhāyāmapyādṛtasya samuccayapakṣasya dāśamikavikalpaparavārtikakāroktyā virodhāddūṣaṇamitthaṃ prakāśakāraiḥ kṛtam /<BR>
daśame hyagnyatigrāhyādhikaraṇe</b> <b>"tamukthyenetyādivākyānāmatideśataḥ auttaravedikavikalpena prāptasyāgnerniyamārthatvamāśaṅkya sannihitaguṇakāmaprāptiprayojanasaṃbhave viprakṛṣṭātideśasāpekṣaniyamaphalakatvasyāyuktatvānnirākṛtaṃ vārtike /<BR>
tataścāgnyuttaravedyostatra vikalpasyaivoktestadvirodhastāvat sphuṭaeva /<BR>
sottaravediṣu kratuṣu cinvīte"ti samuccayavidhitvena bhāsamānamapi vacanaṃ na samuccayavidhiparam /</b><BR>
<b>taittirīyaśākhāyāmathāto 'gnimityādivākyānāmāmnānādutpannasyāgneḥ kratusaṃbandhabodhakatvāt /<BR>
tatracoddeśyabhūtasomayāgaviśeṣapratipitsayottaravedipadopādānam /<BR>
yadyapivā viśeṣavākyaṃ syāt; tathāpi tadupasaṃhārārthaṃ syāt /<BR>
yattu</b> <b>"uttaravedyāṃ hyagniścīyata" ityaparaṃ, taddhiśabdādvartamānanirdeśāt tasyaiva stutyarthamarthavādaḥ /<BR>
ato vikalpa eva tayoḥ, anyathāgnimātramiva jyotiṣṭome uttaravedimātramapi tatra naiva prāpnuyāt iti </b>//<BR>
(prakāśakāramatanirāsena dāśamikādhikaraṇavirodhenaca uttaravedyāmagniścīyata ityupapādanam) <b> tadayuktam </b>//<BR>
sottaravedimiti vākyasya kratusaṃbandhaparatve 'pi cayanasya somaprayogasaṃvalitatvena vidheyacayanasāmarthyādeva somayāgaviśeṣoddeśyanirṇayasaṃbhavena sottaravediṣvitipadavaiyarthyāpatteḥ /<BR>
ato yadyapi taittirīyaśākhāyāṃ kratusaṃbandhaparamaparaṃ naiva vacanam; tathāpi uttaravedisahitakratūddeśena cayanasyānena viniyogakaraṇe 'pi samuccitaprajāpatividhānenāgniprajāpatyorivehāpi arthātsamuccayo nāsulabhaḥ /<BR>
<b>kiñca</b> uttaravedyāṃ hītyasya vidhāyakatvābhāve tayorvikalpāṅgīkāre cayananirapekṣottaravederivottaravedinirapekṣameva cayanaṃ prāpnuyāt /<BR>
ata uttaravedyādhāratāprāptaye āvaśyake tasya vidhitve vidhikalpakatvevā tata evākāmena tayoḥ samuccayasiddhiriti samuccayapakṣameva yuktamabhipretya kevalottaravediprāptiṃ dāśamikīṃ vikalpoktiñca samarthayitumāha <b>---------- ayañceti /<BR>
ityādivacanāditi </b>//<BR>
satre samāropakālavidhipare vākye yadyagniṃ ceṣyamāṇā bhavantīti siddhavatpākṣikānuvādabhūtakātyāyanavacanasyādiśabdena saṃgrahaḥ /<BR>
tataścāgneḥ svābhāvapratiyogitvaviṣayo vikalpaḥ natūttaravedipratiyogitvaviṣaya ityarthaḥ /<b><BR>
itivacanāditi   </b>//<BR>
idaṃhi vacanaṃ na paraṃparāsaṃbandhenādhāravidhānaparam; tasyacayanādhāratāvidhibalādeva siddheḥ, apitu saṃyogapṛthaktvanyāyena cayanābhāvapakṣe sākṣādāhavanīyādhāratāvidhāyakamiti siddha uttaravedimātrakaḥ prayogaḥ /<BR>
yadyapyetadvidhividheyasya sākṣādādhāratvasya prākaraṇikatvāt tadavarodhe cayananiṣpādyasthaṇḍilasya nādhāratayā niveśaḥ saṃbhavati; tathāpi agniṣṭomapadasya jyotiṣṭoma eva śaktatayā asyāpi niravakāśatvānna bādhaḥ /<BR>
ataeva agnyabhāve agnidhāraṇārthottaravederagnipakṣe taddhāraṇārthamasaṃbhavādarthādekāgnidhāraṇarūpakārye saṃbhavantaṃ vikalpamādāya dāśamikī vikalpoktiḥ na cayanādhāratayā prāptottaravedisamuccayaṃ viruṇaddhītyarthaḥ /<BR>
<b>ataeva daśame ----------</b> prakṛtau hi vaikalpiko 'gniruttaravedyā vā nidhātavyaḥ sthale neti granthenāgninidhānarūpakāryāpekṣayaiva vikalpa uktaḥ //<BR>
<b>(samuccayapakṣepi citāvuttaravedidharmopapattiḥ)</b> <b> nacaivamagnyuttaravedyoḥ samuccaye bhinnakāryatvāpatteścitāvuttaravedidharmānāpattiḥ; uttaravedeḥ saṃyogapṛthaktvanyāyena kāryadvayāvagamāt taddharmāṇāmapi kāryadvayaprayuktatvāvagateścayananiṣpāditasthaṇḍilasya sākṣādagnidhāraṇarūpakāryārthatvena tadaṃśa</b> <b>uttaravedikāryāpannatvena taddharmaprāptyupapatteḥ /<BR>
ataeva sthaṇḍiladhāraṇarūpakāryāntare samuccīyamānottaravedyāmapi taddharmā bhavanti /<BR>
tatra cayanottaravedyoḥ kriyamāṇeṣvaviruddheṣu tantratā, viruddheṣvāvṛttiriti kaustubhe draṣṭavyam /</b><BR>
vastutastu --------<b> ekāgnidhāraṇakāryārthatvenāgnyuttaravedyorvikalpe 'pi uttaravedipakṣe prāptakādācitkeṣyamāṇatvenāpi kalpasūtrakāravacanopapatteḥ svatantrasvābhāvapratiyogitvena vikalpāśrayaṇam? tāvatāpyuttaravedeścayanādhāratāvidhi- balāttayoḥ samuccayasyāpyupapattirastyevetiyathāśrutavārtikānusāreṇottaravediprat iyogikavikalpa eva yukta iti </b>//<BR>
(agnerjyotiṣṭomāṅgatve tamukthyenetyādivākyasārthakyam) <b> nanu -----------</b> evamagnerjyotiṣṭomāṅgatve tadatideśenaiva tatprāptyupapattau tamukthyenetyādivākyānarthakyamityata āha<b> --------- ataśceti </b>//<BR>
anena prakāreṇa svābhāvapratiyogitvena cayanasya vaikalpikatvādityarthaḥ //<BR>
<b>(tamukthyenetyādivacanānāṃ guṇakāmaprayojanavattvaṃ niyamārthatvaṃ ca)</b> <b> atraca daśame sannihitavakṣyamāṇaguṇakāmaprāptirūpaprayojanasaṃbhave dūrasthatattadatideśaprāptyapekṣayā pākṣikatvādhīnaniyamaphalakatvaṃ prācīnairdūṣitam /<BR>
tadguṇakāmaprayojanasyāpyatideśaprāptyadhīnavaiyarthyapratisaṃdhāna- sāpekṣatayātideśopasthityadhīnatvena tulyatvādatideśopasthitau ca jhaṭiti tadbodhitapākṣikatvasyaivopasthitau niyamasyaiva phalatvaucityādayuktamityabhipretyāha</b> ------------ tanniyamārthānīti //<BR>
<b>guṇakāmaprāptirūpaṃ prayojanaṃ nirbādhamevetyāha</b> ----------- cayanāśriteti  <b>//<BR>
guṇakāmeṣu āṣṭamikanyāyena praṇayanavallaukikacayanasyāśrayatva-</b> <b>vyāvṛttyarthaṃ cayane apūrvīyatvavivakṣāvaśyaṃbhāve jyotiṣṭomaprakaraṇābhāve 'pi athātognimiti vākyena jyotiṣṭomaprakaraṇābhāve 'pi athātognimiti vākyena jyotiṣṭomasyaivopasthitatvāt tadapūrvasādhanībhūtasyaiva tasyāśrayatvāpattyā vikṛtau prāptyabhāvāt jyotiṣṭomatulyopasthitisaṃpādanadvārā cayanasya tattadapūrvasādhanatāsiddhyarthaṃ tattadvidhānenā'śrayalābhopapattyā tadāśritaguṇakāmaprāptiḥ phalamityagnyatigrāhyādhikaraṇe daśame vakṣyata ityarthaḥ /<BR>
ataeva atirātrādipadānāṃ tattatsaṃsthākajyotiṣṭomavācitve 'pi jyotiṣṭome cayanopadeśasyāthāto 'gnimityanenaiva siddhatvāvagatyā tatsaṃsthāvikṛtiparatvameveti draṣṭavyam //<BR>
yadyapi saṃsthānāṃ phalavattvāt cayanaṃ prati śeṣitvaṃ saṃbhavati; tathāpi tadāśrayajyotiṣṭomasaṃbandhicayanopadeśenaiva guṇakāmaprāptisaṃbhavāt vaiyarthyaṃ tadavasthameveti yatsomanāthena atirātrādipadānāṃ kevalasaṃsthāparatvameva na yāgalakṣaṇetyuktaṃ tat</b> ------------ parāstam;<b> atastattatsaṃsthāvikṛtiparatvameva yuktamiti dhyeyam /<BR>
yathācātra phaladvayena vidhisāṃkaryasyānyatrāpyaṅgīkārānna doṣatvam, tathā kaustubhe pratipāditaṃ draṣṭavyam </b>//<BR>
(pūrvottarakalpaprayojananirūpaṇam) prayojanaṃ pūrvapakṣe ṛddhiphalakaṃ cayanaṃ jyotiṣṭomadharmakaṃ yāgāntaramanuṣṭheyam /<BR>
cayanenottaravedibādhaḥ /<BR>
agniṣṭomādāvuttaravedireva /<BR>
siddhāntetu na yāgāntaramagniṣṭome cayanottaravedyorvikalpa iti spaṣṭatvānnoktam //<BR>
<b><BR>
iti daśamamagnicayanāsaṃskāratādhikaraṇam //</b><BR>
----------------- <b>&lt;B1&gt;</b>  (11 adhikaraṇam / ) (a.2 pā.3 adhi.11) <BR>
<BR>
<BR>
<BR>
prakaraṇāntare prayojanānyatvam  / Jaim_2,3.24 /<BR>
<BR>
<BR>
<b>kauṇḍapāyināmayane</b> <b>"upasadbhiścaritvā māsamagnihotraṃ juhvati māsaṃ darśapūrṇamāsābhyāmi" tyādi śrutam /<BR>
tatra juhotinā agnihotrādipadaiśca dūrasthasyāpi karmaṇa upasthitatvāttadanuvādena</b> <b>"yadāhavanīye juhotī" tivanmāsādirūpaguṇavidhiḥ, upādeyavadanupādeyasyāpi dūrasthakarmānuvādena vidhāne bādhakābhāvāt /<BR>
kartṛbahutvakālādirūpānekaguṇaviśiṣṭaprayogavidhānācca na vākyabhedaḥ /<BR>
ato na karmāntaravidhiḥ iti prāpte ----------</b>  sarvatra pravartakasya vidheḥ kṛtiviṣayatvāparaparyāyaṃ upādeyatvaṃ pramāṇatvāccājñātajñāpyatvākhyaṃ vidheyatvaṃ ca prameyam /<BR>
tadubhayamapyekavṛtti /<BR>
samānābhidhānaśrutyādinā ca dhātvarthabhāvanāvṛttītyutsargaḥ /<BR>
yogyopapadasattve tu viśiṣṭavidhigauravabhiyā tanmātravṛtti /<BR>
yathā yadāhavanīye juhotītyatrāhavanīyasyopādeyatvavidheyatvobhayāśrayatvād yogyatvam /<BR>
ata eva tatra dhārthānuvādāpekṣāyāṃ dūrāsthānāmapi sarvahomānāṃ kathañcidanuvādaḥ /<BR>
<b>prakṛte tu māsasyānupādeyatvādupādeyatvaṃ dhātvartha eva vācyam /<BR>
atastatsāmānādhikaraṇyena vidheyatvamapi tatraiveti vihitasya vidhānāyogādbhedaḥ /<BR>
evaṃ satyapi yadi sāyaṃ juhotītyādivatpratyabhijñāpakaṃ saṃnidhyādi pramāṇaṃ bhavettato 'gatyā kālādāvapi vidheyatvaṃ karmaṇi caprāpte 'pyupādeyatvamiti vaiyadhikaraṇyamapyāśrīyeta, na tvetadasti; naca sannidhyādyabhāve 'pi nāmna eva pūrvakarmopasthāpakatā /<BR>
agnihotraṃ juhotītyanena juhotinā hi yādṛśī vijātīyahomatvaprakārikā homopasthitistādṛśyeva sannidhinopanītā yuktaṃ yatsāyaṃ juhotītyetadvākyasya juhoterapi svaviṣayaviṣayatvamāpādayantī bhavati tadgatavidheyārthakatvapratibandhikā /<BR>
agnihotrādināma tu agnidevatākahomatvaprakārakahomaviśeṣyakabodhaṃ kṣamam /<BR>
nahi agnidevatākaṃ pūrvaṃ karmaivetyatra pramāṇamasti; vijātīyahomatvasya nāmnānupasthiteḥ, anyathā paryāyatvena saha prayogānāpatteḥ, atiprasaṅganirākaraṇasya prācīnaprayogābhāvenaivodbhidadhikaraṇe sthāpitatvena yogarūḍhyanaṅgīkārācca, anyathā matvarthalakṣaṇādimiyā atiprasaṅgabhaṅgārthamapi rūḍhyaṅgīkāre somādāvapi tadāpatteḥ /<BR>
ato na nāmnā tadupasthitiḥ /<BR>
ataeva yatra nāmaivānupādeyaguṇayogena śrutaṃ na tu dhātuḥ yathā sarvebhyo darśapūrmamāsāvityādau, tatra nāmārthasyaivopādeyatvasāmānādhikaraṇyena vidheyatvaprasaktau nāmajanyopasthityā tatpratibandhānna karmāntaram /<BR>
astuvā tadvākyasya prākaraṇikatvādakarmāntaratvam /<BR>
ataḥ prakṛte nāmnā vidheyārthakatvasya juhotau pratibandhāyogādanupādeyaguṇayuktānupasthitirūpaprakaraṇāntarātsiddhaṃ karmāntaratvam /</b><BR>
atra cānupādeyaguṇayogasya svavṛttyupādeyatāpanayanadvārā pāriśeṣyāddhātvarthavṛttyupādeyatvāpādanaṃ vyāpāraḥ /<BR>
anupasthiterupādeyatvasāmānādhikaraṇyena vidheyatvāpratibandhaḥ saḥ /<BR>
ataeva na prācīnokta anupādeyaguṇayoga eva prayojanako 'pi tu upādeyaguṇasāmānyābhāva eveti dhyeyam /<BR>
ataḥ siddhaṃ kālaviśiṣṭakarmāntaravidhānamevedam /<BR>
evaṃ "sarasvatyā dakṣiṇena tīreṇāgneyo 'ṣṭākapāla" ------- iti deśarūpānupādeyasya; āgneyapadasya sādhāraṇatvena pūrvakarmopasthāpakatvābhāvāt /<BR>
nimittasya tu "satrāyā'gūrya viśvajitā yajete"ti /<BR>
āgūraṇaṃ saṃkalpaḥ /<BR>
taduttaraṃ satramakurvato 'yaṃ viśvajit, viśvajitā yajetetyasmātkarmāntaram /<BR>
nacānena viniyuktasya prayuktasya vā tenotpattiḥ; viniyogādisāmānādhikaraṇyenāvagatāyā utpatteḥ sannidhiṃ vinā bādhe pramāṇābhāvāt   // 11 // ityekādaśaṃ prakaraṇāntarādhikaraṇam /<BR>
<b>-----------------</b>  (viṣayavākyasaṃgrahaḥ pāriśeṣikasaṃgatiśca) <b> ityādiśrutamiti </b>//<BR>
māsaṃ vaiśvadevena māsaṃ varuṇapraghāsaiḥ māsaṃ sākamedhena māsaṃ śunāsīrīyeṇeti yajetetyanuṣaṅgasahitānāṃ vākyānāmādipadena saṃgrahaḥ /<BR>
pramāṇāntaranirūpaṇena guṇaprakaraṇasaṅgatyabhāve 'pi pāriśeṣikīṃ saṅgatiṃ spaṣṭatvādanuktvā pūrvapakṣamevāha<b> ------------ tatreti </b>//<BR>
(karmabhedābhāvapūrvapakṣopasaṃhāraḥ) <b> bādhakābhāvāditi </b>//<BR>
kartrādivat kṛtisādhyatvena rūpeṇa vidhānāsaṃbhave 'pi paurṇamāsyādikālavat kṛtyadhikaraṇatvādinā vidheyatvasaṃbhavena vidhānāyogyatvarūpabādhakābhāvādityarthaḥ /<BR>
naca prākaraṇikasāyamādikālāvarodharūpabādhakasya sattvānmāsādirūpaguṇaniveśānupapatterguṇāt bhedaḥ sāyaṃprātaḥkālayoramāvāsyāparāhṇādikālavat vyāpyavyāpakabhāvenopapattau virodhābhāvāt /<BR>
nacātyantasaṃyogavācidvitīyāntamāsapadopadiṣṭasātatyavirodho bādhakaḥ, tasyāhāravihārādyanurodhena bādhāvaśyaṃbhāve jāteṣṭinyāyena prākaraṇikakālopasaṃgrahasya siddhānta ivopapatteḥ /<BR>
naca jīvanākhyanimittena virodhaḥ; siddhānte sāyaṃprātaḥkālābhyāmiva māsenāpyavacchedasaṃbhavena tadavirodhāt, kāmyaprayoga eva māsaniveśopapatteśca /<BR>
naca kauṇḍapāyinasatraprakaraṇenānanugraho bādhakaḥ, kauṇḍapāyina eva dīkṣitatvena paryudastānāmagnihotrādīnāṃ māsaṃ pratiprasavavidhānena <b>athavā ----------</b> agnihotrādyuddeśena māsakāle vihite 'pi uddeśyatvenopasthitānāṃ nirākāṅkṣaṇāmagnihotrādīnāṃ saṃvatsaraparimitasatraprayogasya ṣaṇmāsaparimitasomayāgairaparipūraṇādākāṅkṣāvaśena satraprayogavacanena phale vidhānena vā tadanugrahopapatteriti bhāvaḥ //<BR>
evamitarabādhakanirāse bādhakābhāvādityanena sūcite prāptakarmānuvādenopasadāṃ taduttarakālatvasya māsasya kartṛbahutvasya ca vidhāne yadanekārthavidhānena vākyābhedāpattirūpaṃ bādhakaṃ guṇakṛtabhedāpādakaṃ bhāṣyakāreṇa siddhānte upanyastam, tatsiddhāntasādhakatvenādaraṇīyatvabuddhyā pṛthakpariharati <b>---------- kartṛbahutveti  </b>//<BR>
māsaṃ darśapūrṇamāsābhyāmityādau anekaguṇābhāvenāvyāpakatvācca tasyakarmāntarāsādhakatvamabhipretya pūrvapakṣamupasaṃharati<b> ---------- ata iti </b>//<BR>
(prakaraṇāntarātkarmabhedapratijñā) pramāṇāntareṇa bhedāsaṃbhave 'pi prakaraṇāntarāt bhedaṃ sādhayituṃ prakaraṇāntarasvarūpopapādanasyāpekṣitatvenāvaśyakaṃ tat pradarśayan siddhāntamāha <b>--------- sarvatreti </b>//<BR>
śrutyādinetyādipadena dhātvarthavṛttitvopapādakapadaśrutisaṃgrahaḥ //<BR>
utsargasyāpavādamāha<b> ----------- yogyeti </b>//<BR>
(āhavanīyasyopādeyatvāt yadāhavanīyavākyena karmabhedaḥ) <b>yogyatvamiti </b>//<BR>
yadyapyādhānavidhisiddhatvenā'havanīyasyānenopādeyatāvidheyatvākhyavidhivyāpāraviṣayatvaṃ na jñāpyate; tathāpi vājapeyādhikaraṇe kaustubhoktarītyā prāduṣkaraṇādiviśiṣṭatvena rūpeṇa homārthaṃ tadviṣayatvānna tadvighāta iti bhāvaḥ /<BR>
<b>ataeveti </b>//<BR>
<b>sa0viśiṣṭavidhigauravāpattibhiyā upapadārthamātrasya vidheyatvāvaśyakatvādevetyarthaḥ /<BR>
tattatprāpakavidhyupasthāpakapramāṇāntarābhāve 'pi juhotinaiva tānupasthāpyānuvādaḥ kathañcicchabdena sūcitaḥ /<BR>
kālādau kṛtivyāpyatvarūpopādeyatvāsaṃbhave 'pi kṛtyadhikaraṇatvādinā vidheyatvaṃ karmaṇi puruṣakṛtivyāpyatvarūpamupādeyatvaṃ ca /<BR>
ataeva kālādervidhisaṃsparśādvivakṣāṅgatvaṃ copapadyata ityarthaḥ //</b><BR>
(prakṛte 'pi nāmno homopasthāpakatvaśaṅkā) <b>nanu</b> prakaraṇāpekṣayāpi prabalasya nāmnaḥ sannidhāyakapramāṇasya sattvādupādeyatvavidheyatvayoḥ sāmānādhikaraṇyapratibandhakatvopapatterna bhedasiddhirityāśaṅkāmanūdya pariharati<b> ---------- naceti //<BR>
yādṛśīti </b>//<BR>
(liṅgasaṅkhyāprakārakabodhajanakena nāmnātādṛśadhātvarthopasthāpanāsaṃbhavānna nāmno dhātvarthavidheyatvapratibandhakatvam) liṅgasaṅkhyānanvayitvenetyarthaḥ /<BR>
nāmnaḥ khaṇḍavākyārthabodhadaśāyāṃ liṅgasaṅkhyāprakārakasvārtha- bodhakatvena tadaprakārakadhātupadabodhyadhātvarthavṛttividheyatvasya samānaprakāratvābhāvena nāmnā pratibaddhumaśakyatvam /<BR>
dhātorhi sannidhiviṣayībhūtapūrvakarmaparatve pramāpite vidheyārthakatvaṃ pratibadhyate /<BR>
ataśca sannidhināgnihotraṃ juhotītyetadvākyagatajuhotipadabodhyasya liṅgasaṅkhyānanvayina eva homaviśeṣasya prakāratayopasthāpitasya sāyañjuhotītyetadvākyagatajuhotibodhyatvapramāpaṇādyuktā tasya tadvākyagatajuhotivṛttividheyatvapratibandhakatā, prakṛtetu liṅgasaṅkhyānvayihomaviśeṣatvaprakārakatayā nāmnopasthāpitasya māsāgnihotravākyagatajuhotinā bodhayitumaśakyatvena na nāmnastadvṛttividheyārthapratibandhakatvasaṃbhava ityabhipretya vaiṣamyaṃ darśayati <b>------------ agnihotrādināma tviti //<BR>
nahīti </b>//<BR>
agnidevatākahomatvasyaivāgnihotrapadenābhidhānāt tasyāpūrve 'pi home 'bādhitatvena saṃbhave tatpadapravṛtterupapattestena pūrvakarmaṇa evopasthitau pramāṇābhāva ityarthaḥ /<BR>
vijātīyahomatvena śaktyabhāve 'tiprasaṅgāpattiṃ nirasyati <b>------------ atiprasaṅgeti  </b>//<BR>
astuvā nāmno vijātīyahomatvaprakārakabodhajanakatvam, anyathā māsāgnihotre gauṇatvena nāmātideśakatvānupapatteḥ, tathāpi tadupasthiternāmātideśavidhayā bhedānuguṇatvena na vidheyatāpratibandhakatvamiti bhāvaḥ //<BR>
<b>(sarvebhyo darśapūrṇamāsā ityasyānārabhyādhītatve nāmnā karmabhedaḥ prākaraṇikatve na karmabhedaḥ)</b>  na karmāntaramiti //<BR>
<b>apitvaśrutakartavyapadādhyāhāreṇa nāmopasthitakarmaṇoreva phalasaṃbandhamātramityarthaḥ /<BR>
etaccānayorvākyayorbhavadevoktamanārabhyādhītatvamaṅgīkṛtya pratibandhakasannidhyabhāvena nāmna eva pratibandhakatvamuktam </b>//<BR>
vastutastu ----------- <b>"sārvakāmyamaṅgakāmyaiḥ prakaraṇādi"ti sūtre prākaraṇikatvamevoktam /<BR>
tadā nāmnaḥ ākhyātasāmānādhikaraṇyasattve 'pi</b> <b>"darśapūrṇamāsābhyāṃ svargakāmo yajete" tyatreva sannidhereva śakyaṃ pratibandhakatvaṃ vaktuṃ ityakarmāntaratvaṃ sulabhameveti pakṣāntareṇāha</b> ----------- astau veti //<BR>
<b>(vividiṣādivākye 'prakaraṇe 'pi nāmnaḥ karmopasthāpakatvanirūpaṇam)</b>  <b>ataeva --------</b> <b>vividiṣāvākye yatra na prakaraṇaṃ tatra pūrvaṃ saha tvātmayājī yo vededamanenāṅgaṃ saṃskriyate ihedamanenāṅgamupadhīyata iti pūrvatanaitacchabdena sa yadeva yajeteti tatpūrvaśrutau ca yacchabdena prasiddhārthakena pūrvakarmaṇāṃ nirdeśena</b> <b>nirdeśastatrākhyātāsāmānādhikaraṇyānnāmnaḥ pūrvakarmopasthāpakatvamiṣṭameva /<BR>
yaḥ anena karmaṇā idaṃ mamāṅgaṃ saṃskriyate kṣīṇapāpaṃ kriyate puṇyena copadhīyate upacīyata iti viditvā karmācarati sa ātmaśudhyarthaṃ yajannātmayājī; saca devayājinaḥ kāmyakartuḥ śreyāniti śatapathaśruterarthaḥ /<BR>
siddhāntamupasaṃharati</b> ----------- ata iti ataeveti //<BR>
<b>(anupādeyaguṇaviśiṣṭānupasthitirna prakaraṇāntaraṃ kitūpādeyaguṇasāmānyābhāvaviśiṣṭhānupasthitiḥ)</b> <b> yataḥ pāriśeṣyāddhātvarthavṛttyupādeyatvāpādanamātramanupādeyaguṇasya vyāpārastasya cānupādeyaguṇasattve ivopādeyaguṇasāmānyābhāve 'pi saṃbhavo 'ta evetyarthaḥ /<BR>
evañca daśame ājyabhāgau yajatīti gṛhamedhīyagate vākye karmāntaratvapūrvapakṣe prakaraṇāntarapramāṇopanyāsaḥ saṃgacchata ityāśayaḥ </b>//<BR>
(abhyāsaprakaraṇāntaranyāyayorupadheyasāṃkarye 'pi svarūpāsāṃkaryavivekaḥ) <b> naca ----------</b> evaṃ tanūnapātaṃ yajatītyādāvapi upādeyaguṇasāmānyābhāvāt prakaraṇāntareṇaiva bhedāpatteḥ kṛtamabhyāsena? iti -------- vācyam; satyapyupadheyasāṃkarye nyāyasvarūpasyāsāṃkaryāt /<BR>
abhyāsehi upādeyatāmatantrīkṛtya pāriśeṣyeṇa dhātvarthavṛttividheyatvāpādanameva vyāpāraḥ /<BR>
ataeva tatra sannidhiḥ pratibadhyo natu prakaraṇāntara iva pratibandhakaḥ /<BR>
prakaraṇāntaretu na pāriśeṣyeṇa vidheyatvāpādanavyāpāraḥ /<BR>
viśiṣṭavidhividhayā kālāderapi vidheyatvāṅgīkāreṇa tadasaṃbhavāt, apitu satyapi vidheyāntare svāpāditopādeyatāsāmānādhikaraṇyalābhārthaṃ dhātvarthe 'pi vidheyatāpādanam /<BR>
ato nyāyaśarīrasyāsaṃkīrṇatvādyuktaḥ prakaraṇāntarādbheda ityādivistaraḥ kaustubhe draṣṭavyaḥ  //<BR>
<b>(prakaraṇāntaranyāyaviṣayepi māsaṃ darśapūrṇamāsābhyāmityatra yāgaṣaṭkavidhānam)</b> <b> evaṃ yatrāpi prakaraṇāntare ākhyātasāmānādhikaraṇyamapi nāsti, yathā śatapathabrāhmaṇe darśapūrṇamāsaprakaraṇe cāturmāsyeṣu ca</b> <b>"yavāgvaināṃ rātrimagnihotraṃ juhotī" tyatra,tatropādeyaguṇasāmānyābhāvarūpaprakaraṇāntaranyāyāsaṃbhavena bhedāprasakteragatyā nāmna eva viprakṛṣṭopasthāpakatvaṃ draṣṭavyam /<BR>
evaṃ māsaṃ darśapūrṇamāsābhyāmityatra sāptamikanyāyena darśapūrṇamāsapadayoḥ prākṛtayāgatrikasaṃbandhidravyadevatādidharmātideśakatvāt teṣāñcaikapadopādānena samuccayāvagamāderutpattivākyāvagatasamuccitadravyadevatāderekaikasm in karmaṇi niveśāyogāt saṅkhyāvadeva karmabhedāvasāyāt prakṛtivadyāgaṣaṭkameva vidheyam /</b><BR>
yattu ------- bālaprakāśe ----------<b> prakaraṇāntarasahakṛtadvitvasaṅkhyayā trikadvayabheda upapāditaḥ, taddvivacanasya samudāyadvayagatatvenānuvādāt samidho yajatītyatra bahutvasyeva dvitvasya bhedakatvānupapatterayuktamiti kaustubhe draṣṭavyam  </b>//<BR>
(kālayoga iva deśayoge nimittayoge ca saṃnidhiṃvinā pūrvakarmopasthityasaṃbhavātkarmabhedaḥ) kāladeśanimittaphalasaṃskāryarūpāṇāṃ pañcānāṃ anupādeyānāṃ madhye kālarūpānupādeyayoge karmāntaratvaṃ prasādhitam deśanimittayoge 'pyatidiśati <b>--------- evamiti  </b>//<BR>
yadyapyatra yajirna śrūyate; tathāpi dravyedevatāsaṃbandhānupapattyā yajikalpanayā prākṛtāgneyayāgāt karmāntaramityarthaḥ /<BR>
anupādeyasyetyasyāgre udāharaṇamiti śeṣaḥ /<BR>
evaṃ nimittasya tvityatrāpi jñeyam /<BR>
naca sarvebhyo darśapūrṇamāsāvityatrevākhyātāsāmānādhikaraṇyādāgneyanāmnā pūrvakarmopasthitestadvadeva na bhedaḥ sidhyatītyāśaṅkāṃ nirasitumāha <b>---------- āgneyapadasyeti  </b>//<BR>
āgneyapadasya nāmadheyatvābhāvāt yajipadavadeva pūrvavihitāvihitakarmasādhāraṇyenāgnidevatyadravyamātravacanasya niyamena pūrvakarmopasthāpakatvābhāvādityarthaḥ /<BR>
<b>sannidhiṃ vineti  </b>//<BR>
sannidhisattve darśapūrṇamāsādiṣu tatsāmānādhikaraṇyabādhe 'pi tadabhāve tadbādho na yukta ityarthaḥ  //<BR>
<BR>
<BR>
<b>(phalaṃ cākarmasaṃnidhau  / Jaim_2,3.25 /<BR>
<BR>
itisūtraṃ phalaviṣaye 'dhikāśaṅkānivṛttyarthamiti deśanimittayorudāharaṇam)</b> <b> yadyapi phalañcākarmasannidhāvityagrimasūtre cakāreṇa saṃskāryopādānavat deśanimittayorapyupādānasaṃbhavāt tatraivaitadudāharaṇapradarśanaṃ yuktaṃ kartum; tathāpīha tayoḥ kālavadeva karmāntarasādhakatvasya jñātatvādiha pradarśanam /<BR>
agrimasūtrantu phalādiviṣaye 'dhikāśaṅkānivṛttyarthamiti na doṣaḥ  //<BR>
prayojanaṃ spaṣṭatvānnoktam </b>//<BR>
<BR>
ityekādaśaṃ prakaraṇāntarādhikaraṇam //<BR>
<b>----------------</b> &lt;B1&gt; <b> (12 adhikaraṇam / ) (a.2 pā.3 adhi.12)</b>  phalaṃ ca //<BR>
phalasyāgneyamaṣṭākapālaṃ nirvapedrukkāma iti /<BR>
saṃskārasya tu audumbarīṃ prokṣatīti vrīhiprokṣaṇātkarmāntaram; pañcaiva yathānupādeyāni, tathā vājapeyādhikaraṇe kaustubhe prapañcitam // 12 //<b> iti dvādaśaṃ phalasaṃskāryādhikaraṇam //</b><BR>
----------------- <b>&lt;B2&gt;</b>  (adhikāśaṅkayoktādhikaraṇaprayojanam) pūrvādhikaraṇenoktasya pāriśeṣyādupādeyatāsāmānādhikaraṇyena vidheyatvāpādanadvārā sūtragataprakaraṇāntaraśabdopalakṣitāsannidherbhedakatvasyānupādeyaguṇayoga eva saṃbhave phalasaṃskāryayorayogitvāt viniyogavidhiviṣayatvāparaparyāyāṅgatvasya dhātvarthavṛttitayā'kṣepāttatsāmānādhikaraṇyenotpattividhiviṣayatvā- paraparyāyavidheyatvākṣepakatve 'pyupādeyatānākṣepakatvenāsaṃbhavānna prakaraṇāntaravidhayā bhedakatvam, kāladeśanimittādīnāntu anuṣṭhāpakatvena prayogaviśeṣaṇatvāt dhātvarthānuṣṭhāpyatvāparaparyāyopādeyatvāt yuktaṃ tadvidhayā bhedakatvamiti viśeṣāśaṅkānirākaraṇāya pravṛtte etatsūtreṇādhikaraṇāntare viṣayavākyamudāharati <b>--------- phalasyeti </b>//<BR>
phalasyetisiddhavannirdeśāt siddhānte 'sya pūrvādhikaraṇaprapañcaparatā sūcitā /<BR>
ataeva nātīva pūrvapakṣādaraḥ /<BR>
<b>(rukkāmādivākye karmāntaratvasamarthanam)</b>  rukkāma iti //<BR>
ruk <b>dīptiḥ /<BR>
atrāpi deśavākyavat dravyadevatāsaṃbandhānumitayajikalpanayā pūrvayāge phalavidhyanupapatteḥ karmaṇo vidheyatvāt prākṛtāgneyāpekṣayā karmāntaratvamityarthaḥ </b>//<BR>
(udāharaṇāntaranirdeśaḥ /<BR>
pūrvoktādhikāśaṅkānirāsaśca) <b> yattu ---------</b> prācīnaistraidhātavyā dīkṣaṇīyā bhavantītyetadaśvamedhaprakaraṇagataṃ vākyamudāhṛtya traidhātavyādīkṣaṇīyayorbhedāt sāmānādhikaraṇyānupapatterjaghanye dīkṣaṇīyāpade yajamānasaṃskārarūpadīkṣaṇīyā- kāryalakṣaṇāmaṅgīkṛtya tena saṃskāryayajamānopasthiteranupādeyaguṇayuktānupasthitirūpaprakaraṇāntarāt prasiddhasvatantraphalārthavihitatraidhātavyāpekṣayā karmāntaratvamiti saṃskāryodāharaṇaṃ darśitam, tatsarvebhyo darśapūrṇamāsāvitivadākhyātāsamānādhikaraṇatraidhātavyānāmnaḥ pūrvakarmopasthāpakatvopapatteḥ karmāntaratve pramāṇābhāvādayuktamiti tuśabdena sūcayan tadupekṣyānyadudāharati <b>---------- saṃskāryasya tviti </b>//<BR>
atrobhayatrāpyaṅgitve 'pi anuṣṭhāpakatvasyāpi kāmanāviṣayatvādinā sattvādupādeyatvākṣepakatvāt tatsamānādhikaraṇavidheyatvalābhāya karmāntaravidhirāvaśyaka iti viśeṣāśaṅkānirāso draṣṭavyaḥ //<BR>
<b>(ekatvamanupādeyamiti bālaprakāśamatanirāsaḥ)</b>  atra prakāśakāraiḥ ----------<b> vālaprakāśe kṛtiviṣayatvamupādeyatvamaṅgīkṛtya tadabhāvamātreṇa kālādiṣviva kartṛviśeṣaṇaikatvabrāhmaṇatvādijātīnāmapyanupādeyatvam /</b><BR>
ataeva <b>"anupādeyamekatvaṃ yajamānasya kālavadi" tipratipadādhikaraṇagataśāstradīpikākārikā saṃgacchate</b> ------------ ityuktam, <b>tasya prasaṅgato nirāsamāha ---------- yatheti  //<BR>
tannirāsaścātra kaustubhe draṣṭavyaḥ /<BR>
prayojanaṃ pūrvapakṣe prakṛtitvāt pratipadi siddhāntetvanyavikṛtivat parvaṇīti spaṣṭatvānnoktam //</b><BR>
<BR>
iti dvādaśaṃ phalasaṃskāryādhikaraṇam //<BR>
<b>---------------</b> &lt;B1&gt; <b> (13 adhikaraṇam / ) (a.2 pā.3 adhi.13)</b>  sannidhau //<BR>
pañcānāmapyanupādeyānāṃ sannidhau pratyudāharaṇāni /<BR>
darśapūrṇamāsaprakaraṇe "paurṇamāsyāṃ paurṇamāsyāṃ yajeta" "same darśapūrṇamāsābhyāṃ yajeta" "yāvajjīvaṃ darśapūrṇamāsābhyāṃ yajeta" "darśapūrṇamāsābhyāṃ svargakāmo yajete"ti caturṇām /<BR>
sviṣṭakṛtaṃ prakṛtya "śeṣātsviṣṭakṛtaṃ <b>yajatī"ti śeṣarūpasaṃskāryasya /</b><BR>
atra sarvatra saṃnidhinā svaviṣayavṛttividheyatvapratibandhāt prāptasyaiva karmaṇaḥ kāladeśaviśiṣṭaprayogavidhimātraṃ vidhirlāghavāyānumanyate natu karmotpattimapi vidhatte /<BR>
yatra tu prayogo 'pi prāpto yathā "ya iṣṭye" tyādau, tatra prāptaprayogānuvādena kālādimātravidhiḥ /<BR>
saṃbhavati hi deśakālayorupādeyatvāsaṃbhave 'pi yāgāṅgatvena viniyogavidhiḥ /<BR>
nimittasthale tu mitho nimittanaimittikayoraṅgāṅgitvāsaṃbhavāt prāptasyāpi karmaṇo nimittasaṃbandhānumitapāpakṣayārthatvena viniyogavidhiriti vakṣyate /<BR>
phalasaṃskāryayostu taduddeśena prāptakarmaviniyogavidhiḥ spaṣṭa eva /<BR>
ato na saṃnidhisattve 'nupādeyaguṇayoge 'pi karmāntaram // 13 // <b> iti trayodaśaṃ prakaraṇāntarapratyudāharaṇādhikaraṇam //</b><BR>
--------------- <b>&lt;B2&gt;</b>  (pañcānāmapyanupādeyānāṃ saṃnidhau pratyudāharaṇāni) sūtragataphalapadasyānupādeyopalakṣaṇatvamabhipretyāha <b>--------- pañcānāmapīte /<BR>
nimittasaṃbandhānumiteti </b>//<BR>
nimittasyānuṣṭhāpakatvena prayogākṣepakatvāttasyaca phalāpekṣāyāṃ yāvajjīvādhikaraṇavakṣyamāṇarītyā pāpakṣayārthaṃ viniyoga ityarthaḥ /<BR>
<b>spaṣṭa eveti </b>//<BR>
tayoḥ puruṣārthatvena svārthameva viniyogaḥ karmaṇa eveti spaṣṭa ityarthaḥ //<BR>
itarat spaṣṭārtham //<BR>
evamadhikārākhyasannidheḥ karmotpattyanuvādatvapramāpakatvāt yathā karmāntaratvapratibandhakatvaṃ, tathā tadabhāve 'pi yacchabdādinā yatra tadanuvādapratītistatrāpyupasthitotpattikakarmaṇyeva kālaviniyogakaraṇāt tatpratibandhakatvaṃ draṣṭavyam /<BR>
yathā "ya iṣṭye" tyādau, yathāvā "etayā punarādheyasammitayeṣṭiṣu agnihotraṃ juhotī" tyādau ca neṣṭyagnihotrabhedaḥ agnihotravākye yacchabdābhāve 'pi "dīkṣitona juhotī"ti niṣedhāpekṣitodavasānīyārūpeṣvavadhimātravidhau tātparyagrāhakatayāgnihotravidheranuvādāditi dhyeyam /<BR>
atraca bhedapramāpratibandhakasya sannidherbhedapramājanakasyāsannidheśca svarūpaniruktyādikaṃ kaustubhe draṣṭavyam /<BR>
vistarabhayānnocyate //<BR>
<b><BR>
iti trayodaśaṃ prakaraṇāntarapratyudāharaṇādhikaraṇam //</b><BR>
------------------- <b>&lt;B1&gt;</b>  (14 adhikaraṇam / ) (a.2 pā.3 adhi.13) <b> āgneya //<BR>
kāladvayayogenāgneya vidhāya</b> <b>"yadāgneyo 'ṣṭākapālo 'māvāsyāyāṃ bhavatī"ti śrutam /<BR>
tatra kāladvayayuktādāgneyātkarmāntaravidhānamidam; prakaraṇāntarādabhyāsādvā bhedopapatteḥ /<BR>
anenaiva vihitasyetareṇa paurṇamāsīmātravidhistu utpattiśiṣṭakālāvarodhānnirākartavyaḥ /<BR>
naca -------- ekasyaiva karmaṇo 'bhyudayaśiraskatayā vidhidvayena vidhānaṃ piṅgākṣyaikahāyanīśabdābhyāmiva dravyaviśeṣasyeti ----------- vācyam; piṅgākṣyaikahāyanīśabdābhyāmupasthitasyāpyekasyaikena vidhinā vidhāne bādhakābhāvāt, prakṛte tu ekena vihitasya netareṇa vidhisaṃbhava iti karmāntarameva /<BR>
ata evāmāvāsyāyāmāgneyadvayakaraṇaṃ pūrvapakṣaprayojanamiti prāpte --------</b>  ekasyaindrāgnavidhiśeṣatvānna svātantrayeṇa vidhāyakatvam /<BR>
praśastāgneyasāhityena caindrāgnapraśaṃsā, ato na karmāntaram   // 14 // 47 // <BR>
<BR>
<b>iti caturdaśamāgneyastutyarthatādhikaraṇam //</b><BR>
<BR>
iti śrīkhaṇḍadevaviracitāyāṃ bhāṭṭadīpikāyāṃ dvitīyādhyāyasya tṛtīya pādaḥ //<BR>
<b>-------------</b> &lt;B2&gt; <b> kāladvayeti //</b><BR>
"yadāgneyo 'ṣṭākapālo 'māvāsyāyāṃ paurṇamāsyāṃ cācyuta" iti vākyenetyarthaḥ /<BR>
paurṇamāsyadhikaraṇe prakaraṇāntarādhikaraṇagataprakāśakāroktarītyā prakaraṇāntarādāgneyabhedaṃ nirasyaikakarmāsaṃbhavipaurṇamāsyamāvāsyālakṣaṇaguṇadvayayogānnyāyasudhākṛdupapāditādāgneyabhedasya svayaṃ prasādhitatvādāgneyaṃ ityekavacanamayuktamapi jātyabhiprāyeṇaikavacanavivakṣayā prayuktam /<BR>
<b>śrutamiti </b>//<BR>
pradeśāntara ityarthaḥ /<BR>
<b>prakaraṇāntarāditi </b>//<BR>
anena ātideśikyanantarasaṅgatiḥ sūcitā /<BR>
kathañcit sannidheḥ pratibandhakatvena prakaraṇāntarāt bhedāsiddhirityabhipretya tatsatve 'pi bhedakamupanyasyati <b>---------- abhyāsādveti </b>//<BR>
yadyapi saṃpratipannadevatākatvena dvayorāgneyayoḥ sahānuṣṭhānānnāgneyadvayakaraṇaprasaktiḥ pūravapakṣe; tathāpi punarvidhivaiyarthyāpattyaiva sahānuṣṭhānabādhāt, <b>athavā ------------</b> puroḍāśadvayakaraṇādvā'gneyadvayakaraṇamabhipretyāha <b>-------- ata eveti /</b><BR>
yadāgneya iti vākyāntareṇā'gneyasya kevalāgnidevatātvāvadhāraṇāt kathaṃ tenaindrāgnapraśaṃsetyapekṣāyāmāha <b>---------- praśasteti </b>//<BR>
"aṅgiraso vā ita uttamāḥ svargaṃlokamāyanni" tyādyarthavādasahitatadvidhinā āgneyaprāśastyāvagamāt praśastāgneyasāhityenaindrāgnapraśaṃsetyarthaḥ //<BR>
pūrvapakṣe prayojanamamāvāsyāyāmāgneyadvayasya tatsaṃbandhitvenāṣṭākapāladvayasya karaṇaṃ, siddhānte neti spaṣṭatvānnoktam //<BR>
<b><BR>
iti caturdaśamāgneyastutyarthatādhikaraṇam //</b><BR>
iti bhāṭṭadīpikāprabhāvalyāṃ dvitīyādhyāyasya tṛtīyāpādaḥ //<BR>
<b>----------------</b><BR>
<BR>
<BR>
<BR>
</body></html>
