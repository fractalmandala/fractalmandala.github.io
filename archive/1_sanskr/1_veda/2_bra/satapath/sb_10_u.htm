<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Satapatha-Brahmana 10</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

SATAPATHA-BRAHMANA 10<BR>
<BR>
Data input by H.S. Ananthanarayana and W. P. Lehman.<BR>
<BR>
Bracketted numbering added mechanically.<BR>
<BR>
<BR>
<BR>
<BR>
<BR>
<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>

<BR>
<BR>
10.1.1.[1]<BR>
<BR>
agnireṣa purastāccīyate  saṃvatsara upariṣṭānmahadukthaṃ śasyate<BR>
prajāpatervisrastasyāgraṃ raso'gacat <BR>
<BR>
<BR>
<BR>
10.1.1.[2]<BR>
<BR>
sa yaḥ sa prajāpatirvyasraṃsata  saṃvatsaraḥ so'tha yānyasya tāni parvāṇi<BR>
vyasraṃsantāhorātrāṇi tāni <BR>
<BR>
<BR>
<BR>
10.1.1.[3]<BR>
<BR>
sa yaḥ sa saṃvatsaraḥ prajāpatirvyasraṃsata  ayameva sa yo'yamagniścīyate'tha<BR>
yānyasya tānyahorātrāṇi parvāṇi vyasraṃsanteṣṭakā eva tāstadyadetā upadadhāti<BR>
yānyevāsya tānyahorātrāṇi parvāṇi vyasraṃsanta tānyasminnetatpratidadhāti<BR>
tadetadatraiva yajuścitamatrāptam<BR>
<BR>
<BR>
<BR>
10.1.1.[4]<BR>
<BR>
atha yo'sya so'graṃ raso'gacat  mahattadukthaṃ tamasya taṃ<BR>
rasamṛkṣāmābhyāmanuyanti tadyattatra yajuḥ purastādetyabhinetaiva tadeti yathādo<BR>
me'mutraikaṃ tadāhariṣyāmītyevaṃ t<BR>
<BR>
<BR>
<BR>
10.1.1.[5]<BR>
<BR>
tamadhvaryurgraheṇa gṛhṇāti  yadgṛhṇāti tasmādgrahastasmiadyajuḥ purastādeti taṃ<BR>
saṃvatsara āpnuvanti nnudgātā mahāvratena rasaṃ dadhāti sarvāṇi haitāni sāmāni<BR>
yanmahāvrataṃ tadasmintsarvaiḥ sāmabhī rasaṃ dadhāti tasminhotā mahatokthena<BR>
rasaṃ dadhāti sarvā haitā ṛco yanmahadukthaṃ tadasmintsarvābhirṛgbhī rasaṃ<BR>
dadhāti <BR>
<BR>
<BR>
<BR>
10.1.1.[6]<BR>
<BR>
te yadā stuvate yadānuśaṃsati  athāsminnetaṃ vaṣaṭkṛte juhoti tadenameṣa<BR>
raso'pyeti na vai mahāvratamidaṃ stutaṃ śeta iti paśyanti no<BR>
mahadidamukthamityagnimeva paśyantyātmā hyagnistadenamete ubhe raso<BR>
bhūtvāpīta ṛkca sāma ca tadubhe ṛkṣāme yajurapītaḥ <BR>
<BR>
<BR>
<BR>
10.1.1.[7]<BR>
<BR>
sa eṣa mithuno'gniḥ  prathamā ca citirdvitīyā ca tṛtīyā ca caturthī cātha pañcamyai<BR>
citeryaścite'gnirnidhīyate tanmithunam mithuna u evāyamātmā<BR>
<BR>
<BR>
<BR>
10.1.1.[8]<BR>
<BR>
aṅguṣṭhā iti pumāṃsaḥ  aṅgulaya iti striyaḥ karṇāviti pumāṃsau bhruvāviti striyā<BR>
oṣṭhāviti pumāṃsau nāsike iti striyau dantā iti pumāṃso jihveti strī sarva eva<BR>
mithunaḥ so'nena mithunenātmanaitam mithunamagnimapyeti <BR>
<BR>
<BR>
<BR>
10.1.1.[9]<BR>
<BR>
eṣātrāpītiḥ  apyahaivam mithuna itthaṃ ha tvevāpi mithuno vāgeveyaṃ<BR>
yo'yamagniścito vācā hi cīyate'tha yaścite'gnirnidhīyate sa prāṇaḥ prāṇo vai vāco vṛṣā<BR>
prāṇo mithunaṃ vāgvevāyamātmātha ya ātmanprāṇastanmithunaṃ so'nena<BR>
mithunenātmanaitam mithunamagnimapyeti<BR>
<BR>
<BR>
<BR>
10.1.1.[10]<BR>
<BR>
eṣo atrāpītiḥ  na ha vā asyāputratāyai kā cana śaṅkā bhavati ya evametau<BR>
mithunāvātmānaṃ cāgniṃ ca vedānnaṃ ha tvevāyamātmā dakṣiṇānnaṃ vanute yo na<BR>
ātmeti hyapyṛṣiṇābhyuktam<BR>
<BR>
<BR>
<BR>
10.1.1.[11]<BR>
<BR>
tadidamannaṃ jagdhaṃ dvedhā bhavati  yadasyāmṛtamūrdhvaṃ tannābherūrdhvai<BR>
prāṇairuccarati tadvāyumapyetyatha yanmartyam parāk tannābhimatyeti taddvayam<BR>
bhūtvemāmapyeti mūtraṃ ca purīṣaṃ ca tadyadimāmapyeti yo'yamagniścitastaṃ<BR>
tadapyetyatha yadvāyumapyeti yaścite'gnirnidhīyate taṃ tadapyetyeṣo evātrāpītiḥ <BR>
<BR>
<BR>
<BR>
10.1.2.[1]<BR>
<BR>
prajāpatirimāṃlokānaipsat  sa etaṃ vayovidhamātmānamapaśyadagniṃ taṃ vyadhatta<BR>
tenemaṃ lokamāpnotsa dvitīyaṃ vayovidhamātmānamapaśyanmahāvrataṃ<BR>
tadvyadhatta tenāntarikṣamāpnotsa tṛtīyaṃ<BR>
vayovidhamātmānamapaśyanmahadukthaṃ tadvyadhatta tena divamāpnot <BR>
<BR>
<BR>
<BR>
10.1.2.[2]<BR>
<BR>
ayaṃ vāva loka eṣo'gniścitaḥ  antarikṣam mahāvrataṃ dyaurmahadukthaṃ<BR>
tasmādetāni sarvāṇi sahopeyādagnim mahāvratam mahadukthaṃ saha hīme lokā<BR>
asṛjyanta tadyadagniḥ prathamaścīyate'yaṃ hyeṣāṃ lokānām<BR>
prathamo'sṛjyatetyadhidevatam<BR>
<BR>
<BR>
<BR>
10.1.2.[3]<BR>
<BR>
athādhyātmam  mana evāgniḥ prāṇo mahāvrataṃ vāṅmahadukthaṃ tasmādetāni<BR>
sarvāṇi sahopeyātsaha hi manaḥ prāṇo vāktadyadagniḥ prathamaścīyate mano hi<BR>
prathamam prāṇānām <BR>
<BR>
<BR>
<BR>
10.1.2.[4]<BR>
<BR>
ātmaivāgniḥ  prāṇo mahāvrataṃ vāṅ mahadukthaṃ tasmādetāni sarvāṇi sahopeyātsaha<BR>
hyātmā prāṇo vāktadyadagniḥ prathamaścīyata ātmā hi prathamaḥ sambhavataḥ<BR>
sambhavati <BR>
<BR>
<BR>
<BR>
10.1.2.[5]<BR>
<BR>
śira evāgniḥ  prāṇo mahāvratamātmā mahadukthaṃ tasmādetāni sarvāṇi sahopeyātsaha<BR>
hi śiraḥ prāṇa ātmā tadyadagniḥ prathamaścīyate śiro hi prathamaṃ jāyamānasya<BR>
jāyate tasmādyatraitāni sarvāṇi saha kriyante mahadevokthamātamāṃ khyāyata ātmā<BR>
hi mahaduktham <BR>
<BR>
<BR>
<BR>
10.1.2.[6]<BR>
<BR>
tadāhuḥ  yadetāni sarvāṇi saha durupāpāni kaiteṣāmupāptiriti jyotiṣṭoma<BR>
evāgniṣṭome jyotiṣṭomenaivāgniṣṭomena yajeta <BR>
<BR>
<BR>
<BR>
10.1.2.[7]<BR>
<BR>
tasya vā etasya jyotiṣṭomasyāgniṣṭomasya  trivṛdbahiṣpavamānaṃ tadvratasya śiraḥ<BR>
pañcadaśasaptadaśā uttarau pavamānau tau pakṣau pañcadaśaṃ hoturājyaṃ<BR>
saptadaśam pṛṣṭhamekaviṃśaṃ yajñāyajñiyaṃ tatpucam <BR>
<BR>
<BR>
<BR>
10.1.2.[8]<BR>
<BR>
tayorvā etayoḥ  pañcadaśasaptadaśayordvātriṃśatstotriyāstato yāḥ pañcaviṃśatiḥ sa<BR>
pañcaviṃśa ātmātha yāḥ saptātiyanti tāḥ parimādaḥ paśavo haitāḥ paśavaḥ parimāda<BR>
etāvadvai mahāvrataṃ tadetadatraiva mahāvratamāpnoti <BR>
<BR>
<BR>
10.1.2.[9]<BR>
<BR>
atha hotā sapta candāṃsi śaṃsati  caturuttarāṇyekarcāni virāḍaṣṭamāni teṣāṃ<BR>
tisraścāśītayo'kṣarāṇi pañcacatvāriṃśacca tato yā aśītayaḥ<BR>
saivāśītīnāmāptiraśītibhirhi<BR>
mahadukthamākhyāyate'tha yāni pañcacatvāriṃśattato yāni pañcaviṃśatiḥ sa<BR>
pañcaviṃśa ātmā yatra vā ātmā tadeva śirastatpakṣapucānyatha yāni<BR>
viṃśatistadāvapanametāvadvai mahadukthaṃ tadetadatraiva mahadukthamāpnoti tāni<BR>
vā etāni sarvāṇi jyotiṣṭoma evāgniṣṭoma āpyante tasmādu<BR>
jyotiṣṭomenaivāgniṣṭomena yajeta <BR>
<BR>
<BR>
<BR>
10.1.3.[1]<BR>
<BR>
prajāpatiḥ prajā asṛjata  sa ūrdhvebhya eva prāṇebhyo devānasṛjata ye'vāñcaḥ<BR>
prāṇāstebhyo martyāḥ prajā athordhvameva mṛtyum prajābhyo'ttāramasṛjata<BR>
<BR>
<BR>
<BR>
10.1.3.[2]<BR>
<BR>
tasya ha prajāpateḥ  ardhameva martyamāsīdardhamamṛtaṃ tadyadasya<BR>
martyamāsīttena mṛtyorabibhetsa bibhyādimām prāviśaddvayam bhūtvā mṛccāpaśca <BR>
<BR>
<BR>
<BR>
10.1.3.[3]<BR>
<BR>
sa mṛtyurdevānabravīt  kva nu so'bhūdyo no'sṛṣṭeti tvadbibhyadimām prāvikṣaditi<BR>
so'bravīttaṃ vā anvicāma taṃ sambharāma na vā ahaṃ taṃ hiṃsiṣyāmīti taṃ devā asyā<BR>
adhi samabharanyadasyāpsvāsīttā apaḥ samabharannatha yadasyāṃ tām mṛdaṃ<BR>
tadubhayaṃ sambhṛtya mṛdaṃ cāpaśceṣṭakāmakurvaṃstasmādetadubhayamiṣṭakā<BR>
bhavati mṛccāpaśca <BR>
<BR>
<BR>
<BR>
10.1.3.[4]<BR>
<BR>
tadetā vā asya tāḥ  pañca martyāstanva āsaṃloma tvaṅmāṃsamasthi majjāthaitā amṛtā<BR>
mano vākprāṇaścakṣuḥ śrotram <BR>
<BR>
<BR>
<BR>
10.1.3.[5]<BR>
<BR>
sa yaḥ sa prajāpatiḥ  ayameva sa yo'yamagniścīyate'tha yā asya tāḥ pañca<BR>
martyāstanva āsannetāstāḥ purīṣacitayo'tha yā amṛtā etāstā iṣṭakācitayaḥ <BR>
<BR>
<BR>
<BR>
10.1.3.[6]<BR>
<BR>
te devā abruvan  amṛtamimaṃ karavāmeti tasyaitābhyāmamṛtābhyāṃ tanūbhyāmetām<BR>
martyāṃ tanūm parigṛhyāmṛtāmakurvanniṣṭakācitibhyām purīṣacitiṃ tathā dvitīyāṃ<BR>
tathā tṛtīyāṃ tathā caturthīm<BR>
<BR>
<BR>
<BR>
10.1.3.[7]<BR>
<BR>
atha pañcamīṃ citimupadhāya  purīṣaṃ nivapati tatra vakarṇīṃ ca svayamātṛṇāṃ<BR>
copadadhāti hiraṇyaśakalaiḥ prokṣatyagnimabhyādadhāti sā saptamī<BR>
citistadamṛtamevamasyaitābhyāmamṛtābhyāṃ tanūbhyāmetām martyāṃ tanūm<BR>
parigṛhyāmṛtāmakurvanniṣṭakācitibhyām purīṣacitiṃ tato vai<BR>
prajāpatiramṛto'bhavattathaivaitadyajamāna etamamṛtamātmānaṃ kṛtvā so'mṛto<BR>
bhavati <BR>
<BR>
<BR>
<BR>
10.1.3.[8]<BR>
<BR>
te vai devāstaṃ nāviduḥ  yadyenaṃ sarvaṃ vākurvanna vā sarvaṃ yadyati vārecayanna<BR>
vābhyāpayaṃsta etāmṛcamapaśyandhāmacadagnirindro brahmā devo bṛhaspatiḥ <BR>
sacetaso viśve devā yajñam prāvantu naḥ śubha iti<BR>
<BR>
<BR>
<BR>
10.1.3.[9]<BR>
<BR>
tasyā astyevāgneyam  astyaindramasti vaiśvadevaṃ tadyadasyā āgneyaṃ<BR>
yadevaitasyāgnerāgneyaṃ tadasya tena samaskurvanyadaindraṃ tadaindreṇa<BR>
yadvaiśvadevaṃ tadvaiśvadevena tamatraiva sarvaṃ kṛtsnaṃ samaskurvan <BR>
<BR>
<BR>
<BR>
10.1.3.[10]<BR>
<BR>
tadyadetayopatiṣṭhate  yadevāsyātra vidvānvāvidvānvāti vā recayati na vābhyāpayati<BR>
tadevāsyaitayā sarvamāpnoti yadasya kiṃ cānāptamanuṣṭubdhāmacadbhavati vāgvā<BR>
anuṣṭubvāgdhāmacadvācaivāsya tadāpnoti yadasya kiṃ cānāptam purīṣavatīṃ citiṃ<BR>
kṛtvopatiṣṭhetetyu haika āhustatra hisā sarvā kṛtsnā bhavatīti<BR>
<BR>
<BR>
<BR>
10.1.3.[11]<BR>
<BR>
tadu vā āhuḥ  yaviṣṭhavatyaivopatiṣṭhetaitaddhāsya priyaṃ dhāma yadyaviṣṭha iti<BR>
tadyadasya priyaṃ dhāma tenāsya tadāpnoti yadasya kiṃ cānāptamāgneyyāgnikarma<BR>
hi gāyatryāgāyatro'gniryāvānagniryāvatyasya mātrā tāvataivasya ta dāpnoti yadasya<BR>
kiṃ cānāptamaniruktayā sarvaṃ vā aniruktaṃ sarveṇaivāsya tadāpnoti yadasya kiṃ<BR>
cānāptaṃ tvaṃ yaviṣṭha dāśuṣa iti tasyokto bandhuḥ purīṣavatīṃ citiṃ<BR>
kṛtvopatiṣṭheta tatra hi sā sarvā kṛtsnā bhavati <BR>
<BR>
<BR>
<BR>
10.1.4.[1]<BR>
<BR>
ubhayaṃ haitadagre prajāpatirāsa  martyaṃ caivāmṛtaṃ ca tasya prāṇā evāmṛtā āsuḥ<BR>
śarīram martyaṃ sa etena karmaṇaitayāvṛtaikadhājaramamṛtamātmānamakuruta<BR>
tathaivaitadyajamāna ubhayameva bhavati martyaṃ caivāmṛtaṃ ca tasya prāṇā evāmṛtā<BR>
bhavanti śarīram martyaṃ sa etena karmaṇaitayāvṛtaikadhājaramamṛtamātmānaṃ<BR>
kurute <BR>
<BR>
<BR>
<BR>
10.1.4.[2]<BR>
<BR>
sa prathamāṃ citiṃ cinoti  sā hāsyaiṣā prāṇa eva tadvai tadamṛtamṛtaṃ hi prāṇaḥ<BR>
saiṣāmṛtacitiratha purīṣaṃ nivapati taddhāsyaitanmajjaiva tadvai tanmartyam<BR>
martyo hi majjā tadetasminnamṛte pratiṣṭhāpayati tenāsyaitadamṛtam bhavati <BR>
<BR>
<BR>
<BR>
10.1.4.[3]<BR>
<BR>
dvitīyāṃ citiṃ cinoti  sā hāsyaiṣāpāna eva tadvai tadamṛtamamṛtaṃ hyapānaḥ<BR>
saiṣāmṛtacitistadetanmartyamubhayato'mṛtena parigṛhṇāti tenāsyaitadamṛtam<BR>
bhavatyatha purīṣaṃ nivapati taddhāsyaitadasthyeva tadvai tanmartyam martyaṃ<BR>
hyasthi tadetasminnamṛte pratiṣṭhāpayati tenāsyaitadamṛtam bhavati<BR>
<BR>
<BR>
<BR>
10.1.4.[4]<BR>
<BR>
tṛtīyāṃ citiṃ cinoti  sā hāsyaiṣā vyāna eva tadvai tadamṛtamamṛtaṃ hi vyānaḥ<BR>
saiṣāmṛtacitistadetanmartyamubhayato'mṛtena parigṛhṇāti tenāsyaitadamṛtam<BR>
bhavatyatha purīṣaṃ nivapati taddhāsyaitatsnāvaiva tadvai tanmartyaṃ hi snāva<BR>
tadetasminnamṛte pratiṣṭhāpayati tenāsyaitadamṛtam bhavati <BR>
<BR>
<BR>
<BR>
10.1.4.[5]<BR>
<BR>
caturthīṃ citiṃ cinoti  sā hāsyaiṣodāna eva tadvai tadamṛtamamṛtam hyudānaḥ<BR>
saiṣāmṛtacitistadetanmartyamubhayato'mṛtena parigṛhṇāti tenāsyaitadamṛtam<BR>
bhavatyatha purīṣaṃ nivapati taddhāsyaitanmāṃsameva tadvai tanmartyam martyaṃ<BR>
hi māṃsaṃ tadetasminnamṛte pratiṣṭhāpayati tenāsyaitadamṛtam bhavati<BR>
<BR>
<BR>
<BR>
10.1.4.[6]<BR>
<BR>
pañcamīṃ citiṃ cinoti  sā hāsyaiṣā samāna eva tadvai tadamṛtamamṛtaṃ hi samānaḥ<BR>
saiṣāmṛtacitistadetanmartyamubhayato'mṛtena parigṛhṇāti tenāsyaitadamṛtam<BR>
bhavatyatha purīṣaṃ nivapati taddhāsyaitanmeda eva tadvai tanmartyam martyaṃ hi<BR>
medastadetasminnamṛte pratiṣṭhāpayati tenāsyaitadamṛtam bhavati <BR>
<BR>
<BR>
<BR>
10.1.4.[7]<BR>
<BR>
ṣaṣṭhīṃ citiṃ cinoti  sā hāsyaiṣā vāgevatadvai tadamṛ tamamṛtaṃ hi<BR>
vākṣaiṣāmṛtacitistadetanmartyamubhayato'mṛtena parigṛhṇāti tenāsyaitadamṛtam<BR>
bhavatyatha puriṣaṃ nivapati taddhāsyaitadasṛgeva tvageva tadvai tanmartyam<BR>
martyaṃ hyasṛṅmartyā tvaktadetasminnamṛte pratiṣṭhāpayati tenāsyaitadamṛtam<BR>
bhavati<BR>
<BR>
<BR>
<BR>
10.1.4.[8]<BR>
<BR>
tā vā etāḥ  ṣaḍiṣṭakācitayaḥ ṣaṭ purīṣacitayastaddvādaśa dvādaśa māsāḥ saṃvatsaraḥ<BR>
saṃvatsaro'gniryāvānagniryāvatyasya mātrā tāvataiva<BR>
tatprajāpatirekadhājaramamṛtamātmānamakuruta tathaivaitadyajamāna<BR>
ekadhājaramamṛtamātmānaṃ kurute <BR>
<BR>
<BR>
<BR>
10.1.4.[9]<BR>
<BR>
atha vikarṇīṃ ca svayamātṛṇāṃ copadhāya  hiraṇyaśakalaiḥ<BR>
prokṣatyagnimabhyādadhāti rūpameva tatprajāpatirhiraṇmayamantata ātmano'kuruta<BR>
tadyadantatastasmādidamantyamātmano rūpaṃ tasmādāhurhiraṇmayaḥ prajāpatiriti<BR>
tathaivaitadyajamāno rūpameva hiraṇmayamantata ātmanaḥ kurute<BR>
tadyadantatastasmādidamantyamātmano rūpaṃ tasmādye caitadvidurye ca na<BR>
hiraṇmayo'gnicidamuṣmiṃloke sambhavatītyevāhuḥ<BR>
<BR>
<BR>
<BR>
10.1.4.[10]<BR>
<BR>
taddhaitacāṇḍilyaśca sāptarathavāhaniśca  ācāryāntevāsibau vyūdāte<BR>
rūpamevāsyaitaditi ha smāha śāṇḍilyo lomānīti sāptarathavāhaniḥ<BR>
<BR>
<BR>
<BR>
10.1.4.[11]<BR>
<BR>
sa hovāca śāṇḍilyaḥ  rūpaṃ vāva lomavadrūpamalomakaṃ rūpamevāsyaitaditi tadvai<BR>
tattathā yathā tacāṇḍilya uvāca saṃcite'gniḥ praṇīyate praṇītādūrdhvaṃ samidha<BR>
āhutaya iti hūyante <BR>
<BR>
<BR>
<BR>
10.1.4.[12]<BR>
<BR>
prāṇena vai devā annamadanti  agniru devānām prāṇastasmātprāgdevebhyo juhvati<BR>
prāṇena hi devā annamadantyapānena manuṣyā annamadanti<BR>
tasmātpratyaṅmanuṣyeṣvannaṃ dhīyate'pānena hi manuṣyā annamadanti<BR>
<BR>
<BR>
<BR>
10.1.4.[13]<BR>
<BR>
tadāhuḥ  na vayaso'gnicidaśnīyādvayo vā eṣa rūpam bhavati yo'gniṃ cinuta īśvara<BR>
ārtimātostasmānna vayaso'gnicidaśnīyāditi tadvai kāmamevaivaṃvidaśnīyādagnervā<BR>
eṣa rūpam bhavati yo'gniṃ cinute sarvaṃ vā idamagnerannaṃ sarvam ma<BR>
idamannamityevaivaṃvidvidyāditi <BR>
<BR>
<BR>
<BR>
10.1.4.[14]<BR>
<BR>
tadāhuḥ  kiṃ tadagnau kriyate yena yajamānaḥ punarmṛtyumapajayatītyagnirvā eṣa<BR>
devatā bhavati yo'gniṃ cinute'mṛtamu vā agniḥ śrīrdevāḥ śriyaṃ gacati yaśo devā yaśo<BR>
ha bhavati ya evaṃ veda <BR>
<BR>
<BR>
<BR>
10.1.5.[1]<BR>
<BR>
sarve haite yajñā yo'yamagniścitaḥ  sa yatpaśumālabhate tadagnyādheyamatha<BR>
yadukhāṃ sambharati tānyagnyādheyahavīmṣyatha yaddīkṣate tadagnihotramatha<BR>
yaddīkṣitaḥ samidhāvādadhāti te agnihotrāhutī<BR>
<BR>
<BR>
<BR>
10.1.5.[2]<BR>
<BR>
te vai sāyamprātarādadhāti  sāyamprātarhyagnihotrāhutī juhvati samānena mantreṇa<BR>
samānena hi mantreṇāgnihotrāhutī juhvatyatha yadvanīvāhanaṃ ca<BR>
bhasmanaścābhyavaharaṇaṃ tau darśapūrṇamāsāvatha yadgārhapatyaṃ cinoti tāni<BR>
cāturmāsyānyatha yadūrdhvaṃ gārhapatyādā sarvauṣadhāttā iṣṭayo'tha yadūrdhvaṃ<BR>
sarvauṣadhātprācīnaṃ citibhyaste paśubandhā ya evaiteṣu yajñeṣu viṣṇukramāste<BR>
viṣṇukramā yajjapyaṃ tadvātsapram <BR>
<BR>
<BR>
<BR>
10.1.5.[3]<BR>
<BR>
saumyo'dhvaraḥ prathamā citiḥ  yatprācīnaṃ savebhyo rājasūyo dvitīyā<BR>
vājapeyastṛtīyāśvamedhaścaturthyagnisavaḥ pañcamī yaiścitaṃ sāmabhiḥ parigāyati<BR>
tanmahāvratamatha yattatrodgātuḥ purastājjapyaṃ tacatarudriyaṃ vasordhārā<BR>
mahadukthamatha yadūrdhvaṃ sāmabhyaḥ prācīnaṃ vasordhārāyai yadeva tatra hotuḥ<BR>
purastājjapyaṃ tattadatha yadūrdhvaṃ vasordhārāyai te gṛhamedhā etāvanto vai sarve<BR>
yajñāstānagnināpnoti <BR>
<BR>
<BR>
<BR>
10.1.5.[4]<BR>
<BR>
athāto yajñavīryāṇāmeva  sāyamprātarha vā amuṣmiṃloke'gnihotrahudaśnāti tāvatī<BR>
ha tasminyajña ūrgardhamāse'rdhamāse darśapūrṇamāsayājī caturṣu-caturṣu<BR>
māseṣu cāturmāsyayājī ṣaṭsu-ṣaṭsu paśubandhayājī saṃvatsare-saṃvatsare somayājī<BR>
śate-śate saṃvatsareśvagnicitkāmamaśnāti kāmaṃ na taddhaitadyāvacataṃ<BR>
saṃvatsarāstāvadamṛtamanantamaparyantaṃ sa so haitadevaṃ vedaivaṃ<BR>
haivāsyaitadamṛtamanantamaparyantam bhavati tasya<BR>
yadapīṣīkayevopahanyāttadevāsyāmṛtamanantamaparyantam bhavati<BR>
<BR>
<BR>
<BR>
10.2.1.[1]<BR>
prajāpatiḥ svargaṃ lokamajigāṃsat  sarve vai paśavaḥ prajāpatiḥ puruṣo'śvo<BR>
gauravirajaḥ sa etai rūpairnāśaknotsa etaṃ vayovidhamātmānamapaśyadagniṃ taṃ<BR>
vyadhatta so'nupasamuhyānupādhāyodapipatiṣatsa nāśaknotsa<BR>
upasamuhyopadhāyodapatattasmādapyetarhi vayāṃsi yadaiva pakṣā upasamūhante<BR>
yadā patrāṇi visṛjante'thotpatituṃ śaknuvanti <BR>
<BR>
<BR>
<BR>
10.2.1.[2]<BR>
<BR>
taṃ vā aṅgulibhirmimīte  puruṣo vai yajñastenedaṃ sarvam mitaṃ tasyaiṣāvamā<BR>
mātrā yadaṅgulayastadyāsyāvamā mātrā tāmasya tadāpnoti tayainaṃ tanmimīte <BR>
<BR>
<BR>
<BR>
10.2.1.[3]<BR>
<BR>
caturviṃśatyāṅgulibhirmimīte  caturviṃśatyakṣarā vai gāyatrī<BR>
gāyatro'gniryāvānagniryāvatyasya mātrā tāvataivainaṃ tanmimīte <BR>
<BR>
<BR>
<BR>
10.2.1.[4]<BR>
<BR>
sa caturaṅgulamevobhayato'ntarata upasamūhati  caturaṅgulamubhayato bāhyato<BR>
vyudūhati tadyāvadevopasamūhati tāvadvyudūhati tannāhaivātirecayati no kanīyaḥ<BR>
karoti tathā pucasya tathottarasya pakṣasya <BR>
<BR>
<BR>
<BR>
10.2.1.[5]<BR>
<BR>
atha nirṇāmau pakṣayoḥ karoti  nirṇāmau hi vayasaḥ pakṣayorbhavato vitṛtīye<BR>
vitṛtīye hi vayasaḥ pakṣayornirṇāmau bhavato'ntare vitṛtīye'ntare hi vitṛtīye vayasaḥ<BR>
pakṣayornirṇāmau bhavataḥ sa caturaṅgulameva purastādudūhati caturaṅgulam<BR>
paścādupasamūhati tadyāvadevodūhati tāvadupasamūhati tannāhaivātirecayati no<BR>
kanīyaḥ karoti<BR>
<BR>
<BR>
<BR>
10.2.1.[6]<BR>
<BR>
sa tasminnirṇāme  ekāmiṣṭakāmupadadhāti tadyeyaṃ vayasaḥ patato nirṇāmādekā<BR>
nāḍyupaśete tāṃ tatkarotyatho idam<BR>
<BR>
<BR>
<BR>
10.2.1.[7]<BR>
<BR>
atha vakrau karoti  vakrau hi vayasaḥ pakṣau bhavataḥ sa caturaṅgulameva<BR>
paścādudūhati caturaṅgulam purastādupasamūhati tadyāvadevodūhati<BR>
tāvadupasamūhati tannāhaivātirecayati no kanīyaḥ karoti<BR>
<BR>
<BR>
<BR>
10.2.1.[8]<BR>
<BR>
atha rūpamūttamaṃ karoti  atraiṣa sarvo'gniḥ saṃskṛtastasmindevā<BR>
etadrūpamuttamamadadhustathaivāsminnayametadrūpamuttamaṃ dadhāti sa<BR>
sahasramṛjvālikhitā iṣṭakāḥ karoti sahasramityālikhitāḥ sahasramityālikhitāḥ<BR>
<BR>
<BR>
<BR>
10.2.1.[9]<BR>
<BR>
atha pañcamīṃ citimupadhāya  tredhāgniṃ vimimīte sa madhyame vitṛtīye<BR>
sahasramṛjvālikhitā iṣṭakā upadadhāti tadyānīmāni vayasaḥ pratyañci śīrṣṇa ā<BR>
pucādṛjūni lomāni tāni tatkaroti<BR>
<BR>
<BR>
<BR>
10.2.1.[10]<BR>
<BR>
atha sahasramityālikhitā dakṣiṇata upadadhāti  tadyānīmāni vayaso dakṣiṇato<BR>
vakrāṇi lomāni tāni tatkaroti <BR>
<BR>
<BR>
<BR>
10.2.1.[11]<BR>
<BR>
atha sahasramityālikhitā uttarata upadadhāti  tadyānīmāni vayasa uttarato vakrāṇi<BR>
lomāni tāni tatkaroti sahasreṇa sarvaṃ vai sahasraṃ<BR>
sarveṇaivāsminnetadrūpamuttamaṃ dadhāti tribhiḥ<BR>
sahasraistrivṛdagniryāvānagniryāvatyasya mātrā tāvataivāsminnetadrūpamuttamaṃ<BR>
dadhāti<BR>
<BR>
<BR>
<BR>
10.2.2.[1]<BR>
<BR>
yānvai tāntsapta puruṣān  ekam puruṣamakurvantsa prajāpatirabhavatsa prajā<BR>
asṛjata sa prajāḥ sṛṣṭvordhva udakrāmatsa etaṃ lokamagacadyatraiṣa etattapati no<BR>
ha tarhyanya etasmādatra yajñiya āsa taṃ devā yajñenaiva yaṣṭumadhriyanta <BR>
<BR>
<BR>
<BR>
10.2.2.[2]<BR>
<BR>
tasmādetadṛṣiṇābhyanūktam  yajñena yajñamayajanta devā iti yajñena hi taṃ<BR>
yajñamayajanta devāstāni dharmāṇi prathamānyāsanniti te hi dharmāḥ<BR>
prathame'kriyanta te ha nākam mahimānaḥ sacanteti svargo vai loko nāko devā<BR>
mahimānaste devāḥ svargaṃ lokaṃ sacanta ye taṃ yajñamayajannityetat <BR>
<BR>
<BR>
<BR>
10.2.2.[3]<BR>
<BR>
yatra pūrve sādhyāḥ santi devā iti  prāṇā vai sādhyā devāsta etamagra<BR>
evamasādhayannetadeva bubhūṣantasta u evāpyetarhi sādhayanti<BR>
paścedamanyadabhavadyajatramamartyasya bhuvanasya bhūneti<BR>
paścāhaivedamanyadyajñiyamāsa yatkiṃ cāmṛtam <BR>
<BR>
<BR>
<BR>
10.2.2.[4]<BR>
<BR>
suparṇo aṅgaṃ saviturgarutmān  pūrvo jātaḥ sa u asyānu dharmeti prajāpatirvai<BR>
suparṇo garutmāneṣa savitaitasya prajāpatiranu dharmanityetat<BR>
<BR>
<BR>
<BR>
10.2.2.[5]<BR>
<BR>
sa vai saptapuruṣo bhavati  saptapuruṣo hyayam puruṣo yaccatvāra ātmā trayaḥ<BR>
pakṣapucāni catvāro hi tasya puruṣasyātmā trayaḥ pakṣapucāni<BR>
<BR>
<BR>
<BR>
10.2.2.[6]<BR>
<BR>
taṃ vā udbāhunā puruṣeṇa mimīte  puruṣo vai yajñastenedaṃ sarvam mitaṃ<BR>
tasyaiṣā paramā mātrā yadudbāhustadyāsya paramā mātrā tāmasya tadāpnoti<BR>
tayainaṃ tanmimīte tatropa yatprapadenābhyucrito bhavati tatpariśridbhirāpnoti<BR>
tasmādu bāhyenaiva lekhām pariśridbhyaḥ khanet<BR>
<BR>
<BR>
<BR>
10.2.2.[7]<BR>
<BR>
atha pakṣayoraratnī upādadhāti  pakṣayostadvīryaṃ dadhāti bāhū vai pakṣau<BR>
bāhubhyāmu vā annamadyate'nnāyaiva tamavakāśāṃ karoti tadyatpakṣayoraratnī<BR>
upādadhātyaratnimātrāddhyannamadyate<BR>
<BR>
<BR>
<BR>
10.2.2.[8]<BR>
<BR>
atha puce vitastimupādadhāti  pratiṣṭhāyāṃ tadvīryaṃ dadhāti pratiṣṭhā vai pucaṃ<BR>
hasto vitastirhastena vā annamadyate'nnāyaiva tamavakāśaṃ karoti tadyatpuce<BR>
vitastimupādadhātyanna evainaṃ tatpratiṣṭhāpayati tadyattatra kanīya<BR>
upādadhātyannehyevainaṃ tatpratiṣṭhāpayatyatho etāvadvā idam mitam<BR>
bhavatyetāvadidaṃ tadyadevam mimīta etasyaivāptyai<BR>
<BR>
<BR>
<BR>
10.2.3.[1]<BR>
<BR>
yā vā iyaṃ vediḥ saptavidhasya  eṣā vedermātrā sa devayajanamadhyavasāya pūrvayā<BR>
dvārā patnīśālam prapadya gārhapatyāyoddhatyāvokṣati gārhapatyasyoddhatātsapta<BR>
prācaḥ prakramānprakrāmati tataḥ prāñcaṃ vyāmaṃ vimimīte tasya madhya<BR>
āhavanīyāyoddhatyāvokṣati pūrvārdhādvyāmasya trīnprācaḥ prakramānprakrāmati<BR>
sa<BR>
vedyantaḥ <BR>
<BR>
<BR>
10.2.3.[2]<BR>
<BR>
te vā ete  vyāmaikādaśāḥ prakramā antarā vedyantaṃ ca gārhapatyaṃ caikādaśākṣarā<BR>
triṣṭubvajrastriṣṭubvīryaṃ triṣṭubvajreṇaivaitadvīryeṇa yajamānaḥ<BR>
purastādyajñamukhādrakṣāṃsi nāṣṭrā apahanti <BR>
<BR>
<BR>
<BR>
10.2.3.[3]<BR>
<BR>
saiṣā vederyoniḥ  etasyai vai yonerdevā vedim prājanayannatha ya eṣa vyāmaḥ sā<BR>
gārhapatyasya yoniretasyai vai yonerdevā gārhapatyam<BR>
prājanayangārhapatyādāhavanīyam <BR>
<BR>
<BR>
<BR>
10.2.3.[4]<BR>
<BR>
sa vedyantāt  ṣaṭtriṃśatprakramām prācīṃ vediṃ vimimīte triṃśatam paścāttiraścīṃ<BR>
caturviṃśatim purastāttannavatiḥ saiṣā navatiprakramā vedistasyāṃ saptavidhamagniṃ<BR>
vidadhāti <BR>
<BR>
<BR>
<BR>
10.2.3.[5]<BR>
<BR>
tadāhuḥ  kathameṣa saptavidha etayā vedyā sampadyata iti daśa vā ime puruṣe<BR>
prāṇāścatvāryaṅgānyātmā pañcadaśa evaṃ dvitīya evaṃ tṛtīye ṣaṭsu puruṣeṣu<BR>
navatirathaikaḥ puruṣo'tyeti pāṅkto vai puruṣo loma tvaṅmāṃsamasthi majjā pāṅkto<BR>
iyaṃ vediścatasro diśa ātmā pañcamyevameṣa saptavidha etayā vedyā sampadyate<BR>
<BR>
<BR>
<BR>
10.2.3.[6]<BR>
<BR>
taddhaike  uttarā vidhā vidhāsyanta etāṃśca prakramānetaṃ ca<BR>
vyāmamanuvardhayanti yonimanuvardhayāma iti na tathā kuryānna vai jātaṃ<BR>
garbhaṃ yoniranuvardhate yāvadvāva yonāvantargarbho bhavati tāvadeva<BR>
yonirvardhata etāvatyu vā atra garbhasya vṛddhiḥ<BR>
<BR>
<BR>
<BR>
10.2.3.[7]<BR>
<BR>
te ye ha tathā kurvanti  etaṃ ha te pitaram prajāpatiṃ sampadaścyāvayanti ta iṣṭvā<BR>
pāpīyāṃso bhavanti pitaraṃ hi prajāpatiṃ sampadaścyāvayanti sā yāvatyeṣā<BR>
saptavidhasya vedistāvatīṃ caturdaśa kṛtva ekaśatavidhasya vediṃ vimimīte <BR>
<BR>
<BR>
<BR>
10.2.3.[8]<BR>
<BR>
atha ṣaṭtriṃśatprakramāṃ rajjum mimīte  tāṃ saptadhā samasyati tasyai<BR>
trīnbhāgānprāca upadadhāti niḥsṛjati caturaḥ<BR>
<BR>
<BR>
10.2.3.[9]<BR>
<BR>
atha triṃśatprakramām mimīte  tāṃ saptadhā samasyati tasyai<BR>
trīnbhāgānpaścādupadadhāti niḥsṛjati caturaḥ<BR>
<BR>
<BR>
<BR>
10.2.3.[10]<BR>
<BR>
atha caturviṃśatiprakramām mimīte  tāṃ saptadhā samasyati tasyai<BR>
trīnbhāgānpurastādupadadhāti niḥsṛjati catura iti nu vedivimānam <BR>
<BR>
<BR>
<BR>
10.2.3.[11]<BR>
<BR>
athāgnervidhāḥ  aṣṭāviṃśatiḥ prāñcaḥ puruṣā aṣṭāviṃśatistiryañcaḥ sa ātmā caturdaśa<BR>
puruṣā dakṣiṇaḥ pakṣaścaturdaśottaraścaturdaśa pucaṃ caturdaśāratnīndakṣiṇe<BR>
pakṣa upadadhāti caturdaśottare caturdaśa vitastīḥ puca iti nvaṣṭānavateḥ<BR>
puruṣāṇām mātrā sādhimānānām <BR>
<BR>
<BR>
<BR>
10.2.3.[12]<BR>
<BR>
atha tripuruṣāṃ rajjum mimīte  tāṃ saptadhā samasyati tasyai caturo<BR>
bhāgānātmannupadadhāti trīnpakṣapuceṣu<BR>
<BR>
<BR>
<BR>
10.2.3.[13]<BR>
<BR>
athāratnimātrīm mimīte  tāṃ saptadhā samasyati tasyai trīnbhāgāndakṣiṇe pakṣa<BR>
upadadhāti trīnevottare niḥsṛjati caturaḥ <BR>
<BR>
<BR>
<BR>
10.2.3.[14]<BR>
<BR>
atha vitastimātrīm mimīte  tāṃ saptadhā samasyati tasyai trīnbhāgānpuca upadadhāti<BR>
niḥsṛjati catura evameṣa ekaśatavidha etayā vedyā sampadyate <BR>
<BR>
<BR>
<BR>
10.2.3.[15]<BR>
<BR>
tadāhuḥ  yattrayodaśa puruṣā atiyanti kathamete sampado na cyavanta iti yā vā<BR>
etasya saptamasya puruṣasya sampatsaivaiteṣāṃ sarveṣāṃ sampat <BR>
<BR>
<BR>
<BR>
10.2.3.[16]<BR>
<BR>
atho āhuḥ  prajāpatirevātmānaṃ vidhāya tasya yatra-yatra nyūnamāsīttadetaiḥ<BR>
samāpūrayata teno evāpi sampanna iti<BR>
<BR>
<BR>
<BR>
10.2.3.[17]<BR>
<BR>
taddhaike  ekavidham prathamaṃ vidadhatyathaikottaramāparimitavidhānna tathā<BR>
kuryāt<BR>
<BR>
<BR>
<BR>
10.2.3.[18]<BR>
<BR>
saptavidho vā agre prajāpatirasṛjyata  sa ātmānaṃ vidadhāna aitsa<BR>
ekaśatavidhe'tiṣṭhata sa yo'rvācīnaṃ saptavidhādvidhatta etaṃ ha sa pitaram<BR>
prajāpatiṃ vicinatti sa iṣṭvā pāpīyānbhavati yathā śreyāṃsaṃ hiṃsitvātha sa<BR>
ekaśatavidhamatividhatte'smātsa sarvasmādbahirdhā niṣpadyate sarvamu hīdam<BR>
prajāpatistasmādu saptavidhameva prathamaṃ<BR>
vidadhītāthaikottaramaikaśatavidhādekaśatavidhaṃ tu nātividadhīta nāhaitam<BR>
pitaram prajāpatiṃ vicinatti no asmātsarvasmādbahirdhā niṣpadyate<BR>
<BR>
<BR>
<BR>
10.2.4.[1]<BR>
<BR>
saṃvatsaro vai prajāpatiḥ  agniru sarve kāmāḥ so'yaṃ saṃvatsaraḥ<BR>
prajāpatirakāmayatāgniṃ sarvānkāmānātmānamabhisaṃcinvīyeti sa ekaśatadhātmānaṃ<BR>
vyadhatta sa ekaśatadhātmānaṃ vidhāyāgniṃ sarvānkāmānātmānamabhisamacinuta sa<BR>
sarve kāmā abhavattasmānna kaścana bahirdhā kāmo'bhavattasmādāhuḥ saṃvatsaraḥ<BR>
sarve kāmā iti na ha saṃvatsarātkaścana bahirdhā kāmo'sti <BR>
<BR>
<BR>
<BR>
10.2.4.[2]<BR>
<BR>
tathaivaitadyajamānaḥ  ekaśatadhātmānaṃ vidhāyāgniṃ<BR>
sarvānkāmānātmānamabhisaṃcinute sa sarve kāmā bhavati tasmānna kaścana<BR>
bahirdhā kāmo bhavati<BR>
<BR>
<BR>
<BR>
10.2.4.[3]<BR>
<BR>
sa yaḥ sa saṃvatsaro'sau sa ādityaḥ  sa eṣa ekaśatavidhastasya raśmayaḥ śataṃ vidhā<BR>
eṣa evaikaśatatamo ya eṣa tapatyasmintsarvasminpratiṣṭhitastathaivaitadyajamāna<BR>
ekaśatadhātmānaṃ vidhāyāsmintsarvasminpratitiṣṭhati <BR>
<BR>
<BR>
<BR>
10.2.4.[4]<BR>
<BR>
atha vā ekaśatavidhaḥ  saptavidhamabhisampadyata ekaśatadhā vā asāvādityo vihitaḥ<BR>
saptasu devalokeṣu pratiṣṭhitaḥ sapta vai devalokāścatasro diśastraya ime lokā ete<BR>
vai sapta devalokāsteṣveṣa pratiṣṭhitastathaivaitadyajamāna ekaśatadhātmānaṃ<BR>
vidhāya saptasu devalokeṣu pratitiṣṭhati<BR>
<BR>
<BR>
<BR>
10.2.4.[5]<BR>
<BR>
yadvevaikaśatavidhaḥ  saptavidhamabhisampadyata ekaśatadhā vā asāvādityo vihitaḥ<BR>
saptasvṛtuṣu saptasu stomeṣu saptasu pṛṣṭheṣu saptasu candaḥsu saptasu prāṇeṣu<BR>
saptasu dikṣu pratiṣṭhitastathaivaitadyajamāna ekaśatadhātmānaṃ<BR>
vidhāyaitasmintsarvasminpratitiṣṭhati <BR>
<BR>
<BR>
<BR>
10.2.4.[6]<BR>
<BR>
yadvevaikaśatavidhaḥ saptavidhamabhisampadyata ekaśatadhā vā asāvādityo vihitaḥ<BR>
saptākṣare brahmanpratiṣṭhitaḥ saptākṣaraṃ vai brahmargityekamakṣaraṃ yajuriti<BR>
dve sāmeti dve atha yadato'nyadbrahmaiva taddvyakṣaraṃ vai brahma tadetatsarvaṃ<BR>
saptākṣaram brahma tasminneṣa pratiṣṭhitastathaivaitadyajamāna<BR>
ekaśatadhātmānaṃ vidhāya saptākṣare brahmanpratitiṣṭhati <BR>
<BR>
<BR>
<BR>
10.2.4.[7]<BR>
<BR>
tasmādu saptabhiḥ-saptabhiḥ pariśrayanti  tasmādekaśatavidhaḥ<BR>
saptavidhamabhisampadyate'tha vai saptavidha ekaśatavidhamabhisampadyate <BR>
<BR>
<BR>
<BR>
10.2.4.[8]<BR>
<BR>
<BR>
saptavidho vā agre prajāpatirasṛjyata  sa etamekaśatadhātmānaṃ<BR>
vihitamapaśyatprāṇabhṛtsu pañcāśadiṣṭakāḥ pañcāśadyajūṃṣi tacataṃ sādanaṃ ca<BR>
sūdadohāścaika=\atatame tatsamānaṃ sādayitvā hi sūdadohasādhivadati sa<BR>
etenaikaśatavidhenātmanemāṃ jitimajayadimāṃ vyaṣṭiṃ vyāśnuta<BR>
tathaivaitadyajamāna etenaikaśatavidhenātmanemāṃ jitiṃ jayatīmāṃ vyaṣṭiṃ<BR>
vyaśnuta evamu saptavidha ekaśatavidhamabhisampadyate sa ya evaikaśatavidhaḥ sa<BR>
saptavidho yaḥ saptavidhaḥ sa ekaśatavidha iti nu vidhānam <BR>
<BR>
<BR>
<BR>
10.2.5.[1]<BR>
<BR>
athātaścayanasyaiva  antaropasadau cinotyetadvai devā abibhayuryadvai na imamiha<BR>
rakṣāṃsi nāṣṭrā na hanyuriti ta etāḥ puro'paśyannupasada imāneva lokānime vai<BR>
lokāḥ purastāḥ prāpadyanta tāḥ prapadyābhaye'nāṣṭra etamātmānaṃ samaskurvata<BR>
tathaivaitadyajamāna etāḥ puraḥ prapadyābhaye'nāṣṭra etamātmānaṃ saṃskurute<BR>
<BR>
<BR>
<BR>
10.2.5.[2]<BR>
<BR>
yadvevāntaropasadau cinoti  etadvai devā abibhayuryadvai na imamiha rakṣāṃsi<BR>
nāṣṭrā na hanyuriti ta etānvajrānapaśyannupasado vajrā vā upasadastānprāpadyanta<BR>
tānprapadyābhaye'nāṣṭra etamātmānaṃ samaskurvata tathaivaitadyajamāna<BR>
etānvajrānprapadyābhaye'nāṣṭra etamātmānaṃ saṃskurute<BR>
<BR>
<BR>
<BR>
10.2.5.[3]<BR>
<BR>
etadu ha yajñe tapaḥ  yadupasadastapo vā upasadastadyattapasi cīyate<BR>
tasmāttāpaścitastadvai yāvadevopasadbhiścaranti tāvatpravargyeṇa<BR>
saṃvatsaramevopasadbhiścaranti saṃvatsaram pravargyeṇa <BR>
<BR>
<BR>
<BR>
10.2.5.[4]<BR>
<BR>
ahorātrāṇi vā upasadaḥ  ādityaḥ pravargyo'muṃ tadādityamahorātreṣu<BR>
pratiṣṭhāpayati tasmādeṣo'horātreṣu pratiṣṭhitaḥ <BR>
<BR>
<BR>
<BR>
10.2.5.[5]<BR>
<BR>
atha yadi caturviṃśatiḥ  caturviṃśatirvā ardhamāsā ardhamāsā upasada ādityaḥ<BR>
pravargyo'muṃ tadādityamardhamāseṣu pratiṣṭhāpayati tasmādeṣo'rdhamāseṣu<BR>
pratiṣṭhitaḥ<BR>
<BR>
<BR>
<BR>
10.2.5.[6]<BR>
<BR>
atha yadi dvādaśa  dvādaśa vai māsā māsā upasada ādityaḥ pravargyo'muṃ<BR>
tadādityam māseṣu pratiṣṭhāpayati tasmādeṣa māseṣu pratiṣṭhitaḥ <BR>
<BR>
<BR>
<BR>
10.2.5.[7]<BR>
<BR>
atha yadi ṣaṭ  ṣaḍvā ṛtava ṛtava upasada ādityaḥ pravargyo'muṃ tadādityamṛtuṣu<BR>
pratiṣṭhāpayati tasmādeṣa ṛtuṣu pratiṣṭhitaḥ <BR>
<BR>
<BR>
<BR>
10.2.5.[8]<BR>
<BR>
atha yadi tisraḥ  trayo vā ime lokā ime lokā upasada ādityaḥ pravargyo'muṃ<BR>
tadādityameṣu lokeṣu pratiṣṭhāpayati tasmādeṣa eṣu lokeṣu pratiṣṭhitaḥ<BR>
<BR>
<BR>
<BR>
10.2.5.[9]<BR>
<BR>
athātaścitipurīṣāṇāmeva mīmāṃsā  māsam prathamā citirmāsam<BR>
purīṣametāvānvāsantika ṛtau kāmastadyāvānvāsantika ṛtau kāmastaṃ<BR>
tatsarvamātmānamabhisaṃcinute<BR>
<BR>
<BR>
10.2.5.[10]<BR>
<BR>
māsaṃ dvitīyā  māsam purīṣametāvāngraiṣma ṛtau kāmastadyāvāngraiṣma ṛtau<BR>
kāmastaṃ tatsarvamātmānamabhisaṃcinute <BR>
<BR>
<BR>
<BR>
10.2.5.[11]<BR>
<BR>
māsaṃ tṛtīyā  māsam purīṣametāvānvārṣika ṛtau kāmastadyāvānvārṣika ṛtau<BR>
kāmastaṃ tatsarvamātmānamabhisaṃcinute <BR>
<BR>
<BR>
<BR>
10.2.5.[12]<BR>
<BR>
māsaṃ caturthī  māsam purīṣametāvāñcārada ṛtau kāmastadyāvāñcārada ṛtau<BR>
kāmastaṃ tatsarvamātmānamabhisaṃcinute <BR>
<BR>
<BR>
<BR>
10.2.5.[13]<BR>
<BR>
atha pañcamyai citeḥ  asapatnā virājaśca prathamāhamupadadhāti stomabhāgā<BR>
ekaikāmanvahaṃ tāḥ skṛtsādayati sakṛtsūdadohasādhivadati tūṣṇīm māsaṃ<BR>
stomabhāgāpurīṣamabhiharantyetāvānhaimantika stau kāmastadyāvānhaimantika<BR>
ṛtau kāmastaṃ tatsarvamātmānamabhisaṃcinute <BR>
<BR>
<BR>
<BR>
10.2.5.[14]<BR>
<BR>
māsaṃ ṣaṣṭhī  māsam purīṣametāvāñcaiśira ṛtau kāmastadyāvāñcaiśira ṛtau<BR>
kāmastaṃ tatsarvamātmānamabhisaṃcinuta etāvānvai dvādaśasu māseṣu kāmaḥ<BR>
ṣaṭsvṛtuṣu tadyāvāndvādaśasu māseṣu kāmaḥ ṣaṭsvṛtuṣu taṃ<BR>
tatsarvamātmānamabhisaṃcinute<BR>
<BR>
<BR>
<BR>
10.2.5.[15]<BR>
<BR>
atha trīṇyahānyupātiyanti  yadahaḥ śatarudriyaṃ juhoti yadaharupavasatho yadahaḥ<BR>
prasutastadyatteṣvahaḥsūpasadā caranti tāni tasya māsasyāhorātrāṇyatha<BR>
yatpravargyeṇa tadu tasminnṛtāvādityam pratiṣṭhāpayatyetāvānvai trayodaśasu<BR>
māseṣu kāmaḥ saptasvṛtuṣu tadyāvāṃstrayodaśasu māseṣu kāmaḥ saptasvṛtuṣu taṃ<BR>
tatsarvamātmānamabhisaṃcinute <BR>
<BR>
<BR>
<BR>
10.2.5.[16]<BR>
<BR>
sa saṃvatsaram prasutaḥ syāt  sarvaṃ vai saṃvatsaraḥ sarvamekaśatavidhaḥ sarveṇaiva<BR>
tatsarvamāpnoti yadi saṃvatsaraṃ na śaknuyādviśvajitā sarvapṛṣṭhenātirātreṇa yajeta<BR>
tasmintsarvavedasaṃ dadyātsarvaṃ vai viśvajitsarvapṛṣṭho'tirātraḥ sarvaṃ<BR>
sarvavedasaṃ sarvamekaśatavidhaḥ sarveṇaiva tatsarvamāpnoti<BR>
<BR>
<BR>
<BR>
10.2.6.[1]<BR>
<BR>
saṃvatsaro vai prajāpatirekaśatavidhaḥ  tasyāhorātrāṇyardhamāsā māsā ṛtavaḥ<BR>
ṣaṣṭirmāsasyāhorātrāṇi māsi vai saṃvatsarasyāhorātrāṇyāpyante<BR>
caturviṃśatirardhamāsāstrayodaśa māsāstraya ṛtavastāḥ śataṃ vidhāḥ saṃvatsara<BR>
evaikaśatatamī vidhā <BR>
<BR>
<BR>
<BR>
10.2.6.[2]<BR>
<BR>
sa ṛtubhireva saptavidhaḥ  ṣaḍṛtavaḥ saṃvatsara eva saptamī vidhā tasyaitasya<BR>
saṃvatsarasyaitattejo ya eṣa tapati tasya raśmayaḥ śataṃ vidhā<BR>
maṇḍalamevaikaśatatamī vidhā<BR>
<BR>
<BR>
<BR>
10.2.6.[3]<BR>
<BR>
sa digbhireva saptavidhaḥ  ye prācyāṃ diśi raśmayaḥ saikā vidhā ye dakṣiṇāyāṃ saikā<BR>
ye pratīcyāṃ saikā ya udīcyāṃ saikā ya ūrdhvāyāṃ saikā ye'vācyāṃ saikā maṇḍalameva<BR>
saptamī vidhā<BR>
<BR>
<BR>
<BR>
10.2.6.[4]<BR>
<BR>
tasyaitasya purastātkāmapro lokaḥ  amṛtaṃ vai kāmapramamṛtamevāsya<BR>
tatparastāttadyattadamṛtametattadyadetadarcirdīpyate <BR>
<BR>
<BR>
<BR>
10.2.6.[5]<BR>
<BR>
tadetadvasucitraṃ rādhaḥ  tadeṣa savitā vibhaktābhyaḥ prajābhyo<BR>
vibhajatyapyoṣadhibhyo'pi vanaspatibhyo bhūya-iva ha tvekābhyaḥ prayacati kanīya<BR>
ivaikābhyastadyābhyo bhūyaḥ prayacati tā jyoktamāṃ jīvanti yābhyaḥ kanīyaḥ<BR>
kanīyastāḥ<BR>
<BR>
<BR>
<BR>
10.2.6.[6]<BR>
<BR>
tadetadṛcābhyuktaṃ vibhaktāraṃ havāmahe vasościtrasya rādhasaḥ  savitāraṃ<BR>
nṛcakṣasamiti tadetatsarvamāyurdīrghamanantaṃ hi tadyadidamāhurdīrghaṃ ta<BR>
āyurastu sarvamāyurihītyeṣa te loka etatte'stviti haivaitat<BR>
<BR>
<BR>
<BR>
10.2.6.[7]<BR>
paśyantī vāgvadati  tadetadekaśatavidhena vaivāptavyaṃ śatāyutayā vā ya<BR>
evaikaśatavidhaṃ vidhatte yo vā śatam- varṣāṇi jīvati sa haivaitadamṛtamāpnoti<BR>
tasmādye caitadvidurye ca na lokyā śatāyutetyevāhustasmādu ha na purāyuṣaḥ<BR>
svakāmī preyādalokyaṃ haita u vāva lokā yadahorātrāṇyardhamāsā māsā ṛtavaḥ<BR>
saṃvatsaraḥ <BR>
<BR>
<BR>
<BR>
10.2.6.[8]<BR>
<BR>
tadye'rvāgviṃśeṣu varṣeṣu prayanti  ahorātreṣu te lokeṣu sajyante'tha ye<BR>
paroviṃśeṣvarvākcatvāriṃśeṣvardhamāseṣu te'tha ye<BR>
paraścatvāriṃśeṣvarvākṣaṣṭeṣu māseṣu te'tha ye paraḥṣaṣṭeṣvarvāgaśīteṣvṛtuṣu<BR>
te'tha ye paro'śīteṣvarvākśateṣu saṃvatsare te'tha ya eva śataṃ varṣāṇi yo vā<BR>
bhūyāṃsi jīvati sa haivaitadamṛtamāpnoti <BR>
<BR>
<BR>
<BR>
10.2.6.[9]<BR>
<BR>
bahubhirha vai yajñaiḥ  ekamaharekā rātrirmitā sa ya evaikaśatavidhaṃ vidhatte yo<BR>
vā śataṃ varṣāṇi jīvati sa haivainadaddhātamāmāpnotyeṣa vā ekaśatavidhaṃ vidhatte<BR>
ya enaṃ saṃvatsaraṃ bibharti tasmādenaṃ saṃvatsarabhṛtameva cinvītetyadhidevatam<BR>
<BR>
<BR>
<BR>
10.2.6.[10]<BR>
<BR>
athādhiyajñam  yānamūnekaśatamudbāhūnpuruṣānmimīte sa vidhaikaśatavidhaḥ sa<BR>
citibhireva saptavidhaḥ ṣaḍṛtavyavatyaścitayo'gnireva saptamī vidhā <BR>
<BR>
<BR>
<BR>
10.2.6.[11]<BR>
<BR>
sa u vā iṣṭakaikaśatavidhaḥ  yāḥ pañcāśatprathamā iṣṭakā yāścottamāstāḥ śataṃ<BR>
vidhā atha yā etadantareṇeṣṭakā upadhīyante saivaikaśatatamī vidhā<BR>
<BR>
<BR>
<BR>
10.2.6.[12]<BR>
<BR>
sa u eva yajustejāḥ  yajurekaśatavidho yāni pañcāśatprathamāni yajūṃṣi yāni<BR>
cottamāni tāḥ śataṃ vidhā atha yānyetadantareṇa yajūṃṣi kriyante saivaikaśatatamī<BR>
vidhaivamu saptavidha ekaśatavidho bhavati sa yaḥ śatāyutāyāṃ kāmo ya<BR>
ekaśatavidhe sapt!vidhena haiva tamevaṃvidāpnoti <BR>
<BR>
<BR>
<BR>
10.2.6.[13]<BR>
<BR>
evaṃ vāva sarve yajñāḥ  ekaśatavidhā āgnihotrādṛgbhiryajurbhiḥ padairakṣaraiḥ<BR>
karmabhiḥ sāmabhiḥ sa yaḥ śatāyutāyāṃ kāmo ya ekaśatavidhe yaḥ saptavidhe yajñena<BR>
yajñena haiva tamevaṃvidāpnotītyu evādhiyajñam<BR>
<BR>
<BR>
10.2.6.[14]<BR>
<BR>
athādhyātmam  pañcemāścaturvidhā aṅgulayo dve kalkuṣī doraṃsaphalakaṃ<BR>
cākṣaśca tatpañcaviṃśatirevamimānītarāṇyaṅgāni tāḥ śataṃ vidhā ātmaivaikaśatatamī<BR>
vidhoktaṃ saptavidhatāyai<BR>
<BR>
<BR>
<BR>
10.2.6.[15]<BR>
<BR>
sa u eva prāṇatejāḥ  prāṇaikaśatavidho'nvaṅgamaṅge'ṅge hi prāṇaḥ sa yaḥ<BR>
śatāyutāyāṃ<BR>
kāmo ya ekaśatavidhe yaḥ saptavidhe yaḥ sarveṣu yajñeṣu vidyāyā haiva<BR>
tamevaṃvidāpnoti sarvaurhi yajñairātmānaṃ sampannaṃ vide<BR>
<BR>
<BR>
<BR>
10.2.6.[16]<BR>
<BR>
trīṇi vā imāni pañcavidhāni  saṃvatsaro'gniḥ puruṣasteṣām pañca vidhā annam<BR>
pānaṃ śrīrjyotiramṛtaṃ yadeva saṃvatsare'nnaṃ tadannaṃ yā āpastatpānaṃ rātrireva<BR>
śrīḥ śriyāṃ haitadrātryāṃ sarvāṇi bhūtāni<BR>
saṃvasantyaharjyotirādityo'mṛtamityadhidevataṃ<BR>
<BR>
<BR>
<BR>
10.2.6.[17]<BR>
<BR>
athādhiyajñam  yadevāgnāvannamupadhīyate tadannaṃ yā āpastatpānam pariśrita eva<BR>
śrīstaddhi rātrīṇāṃ rūpaṃ yajuṣmatyo jyotistaddhyahnāṃ rūpamagniraṃ!taṃ<BR>
taddhyādityasya rūpamityu evādhiyajñam<BR>
<BR>
<BR>
<BR>
10.2.6.[18]<BR>
<BR>
athādhyātmam  yadeva puruṣe'nnaṃ tadannaṃ yā āpastatpānamasthīnyeva śrīstaddhi<BR>
pariśritāṃ rūpam majjāno jyotistaddhi yajuṣmatīnāṃ rūpam prāṇo'mṛtaṃ taddhyagne<BR>
rūpam prāṇo'gniḥ prāṇo'mṛtamityu vā āhuḥ <BR>
<BR>
<BR>
<BR>
10.2.6.[19]<BR>
<BR>
annādvā aśanāyā nivartate  pānātpipāsā śriyai pāpmā jyotiṣastamo'mṛtānmṛtyurni ha<BR>
vā asmādetāni sarvāṇi vartante'pa punarmṛtyuṃ jayati sarvamāyureti ya evaṃ veda<BR>
tadetadamṛtamityevāmutropāsītāyuritīha prāṇa iti haika upāsate prāṇo'gniḥ<BR>
prāṇo'mṛtamiti vadanto na tathā vidyādadhruvaṃ vai tadyatprāṇastaṃ te<BR>
viṣyāmyāyuṣo na madhyāditi hyapi yajuṣābhyuktaṃ<BR>
tasmādenadamṛtamityevāmutropāsītāyuritīha tatho ha sarvamāyureti <BR>
<BR>
<BR>
<BR>
10.3.1.[1]<BR>
prāṇo gāyatrī  cakṣuruṣṇigvāganuṣṭummano bṛhatī śrotram paṅktirya evāyam<BR>
prajananaḥ prāṇa eṣa triṣṭubatha yo'yamavāṅ prāṇa eṣa jagatī tāni vā etāni sapta<BR>
candāṃsi caturuttarāṇyagnau kriyante <BR>
<BR>
<BR>
<BR>
10.3.1.[2]<BR>
<BR>
prāṇo gāyatrīti  tadya eva prāṇasya mahimā yadvīryaṃ tadetatsahasram<BR>
prāṇasyaivaitadvīryaṃ yaddhyasya cinvataḥ prāṇa utkkāmettata evaiṣo'gnirna<BR>
cīyetaitenaivāsya rūpeṇa sahasrameṣa gāyatrīḥ saṃcito bhavati<BR>
<BR>
<BR>
<BR>
10.3.1.[3]<BR>
<BR>
cakṣuruṣṇigiti  tadya eva cakṣuṣo mahimā yadvīryaṃ tadetatsahasraṃ cakṣuṣa<BR>
evaitadvīryaṃ yaddhyasya cinvataścakṣurutkrāmettata evaiṣo'gnirna<BR>
cīyetaitenaivāsya rūpeṇa sahasrameṣa uṣṇihaḥ saṃcito bhavati<BR>
<BR>
<BR>
<BR>
10.3.1.[4]<BR>
<BR>
vāganuṣṭubiti  tadya eva vāco mahimā yadvīryaṃ tadetatsahasraṃ vāca evaitadvīryaṃ<BR>
yaddhyasya cinvato vāgutkrāmettata evaiṣo'gnirna cīyetaitenaivāsya rūpeṇa<BR>
sahasrameṣo'nuṣṭubhaḥ saṃcito bhavati<BR>
<BR>
<BR>
<BR>
10.3.1.[5]<BR>
<BR>
mano bṛhatīti  tadya eva manaso mahimā yadvīryaṃ tadetatsahasram manasa<BR>
evaitadvīryaṃ yaddhyasya cinvato mana utkrāmettata evaiṣo'gnirna cīyetaitenaivāsya<BR>
rūpeṇa sahasrameṣa bṛhatīḥ saṃcito bhavati <BR>
<BR>
<BR>
<BR>
10.3.1.[6]<BR>
<BR>
śrotram paṅktiriti  tadya eva śrotrasya mahimā yadvīryaṃ tadetatsahasraṃ<BR>
śrotrasyaivaitadvīryaṃ yaddhyasya cinvataḥ śrotramutkrāmettata evaiṣo'gnirna<BR>
cīyetaitenaivāsya rūpeṇa sahasrameṣa paṅktīḥ saṃcito bhavati<BR>
<BR>
<BR>
<BR>
10.3.1.[7]<BR>
<BR>
ya evāyam prajananaḥ prāṇaḥ  eṣa triṣṭubiti tadya evaitasya prāṇasya mahimā<BR>
yadvīryaṃ tadetatsahasrametasyaivaitatprāṇasya vīryaṃ yaddhyasya cinvata eṣa prāṇa<BR>
ālubhyettata evaiṣo'gnirna cīyetaitenaivāsya rūpeṇa sahasrameṣa triṣṭubhaḥ saṃcito<BR>
bhavati <BR>
<BR>
<BR>
<BR>
10.3.1.[8]<BR>
<BR>
atha yo'yamavāṅ prāṇaḥ  eṣa jagatīti tadya evaitasya prāṇasya mahimā yadvīryaṃ<BR>
tadetatsahasrametasyaivaitatprāṇasya vīryaṃ yaddhyasya cinvata eṣa pralṇa<BR>
ā6ubhyettata evaiṣo'gnirna cīyetaitenaivāsya rūpeṇa sahasrameṣa jagatīḥ saṃcito<BR>
bhavati <BR>
<BR>
<BR>
<BR>
10.3.1.[9]<BR>
<BR>
tāni vā etāni  sapta candāṃsi caturuttarāṇyanyo'nyasminpratiṣṭhitāni sapteme puruṣe<BR>
prāṇā anyo'nyasminpratiṣṭhitāstadyāvantamevaṃviccandasāṃ gaṇamanvāha<BR>
candasaścandaso haivāsya so'nūkto bhavati stuto vā śasto vopahito vā <BR>
<BR>
<BR>
<BR>
10.3.2.[1]<BR>
<BR>
tadāhuḥ  kiṃ candaḥ kā devatāgneḥ śira iti gāyatrī cando'gnirdevatā śiraḥ<BR>
<BR>
<BR>
<BR>
10.3.2.[2]<BR>
<BR>
kiṃ candaḥ  kā devatā grīvā ityuṣṇikcandaḥ savitā devatā grīvāḥ <BR>
<BR>
<BR>
<BR>
10.3.2.[3]<BR>
<BR>
kiṃ candaḥ  kā devatānūkamiti bṛhatī cando bṛhaspatirdevatānūkam<BR>
<BR>
<BR>
<BR>
10.3.2.[4]<BR>
<BR>
kiṃ candaḥ  kā devatā pakṣāviti bṛhadrathantare cando dyāvāpṛthivī devate pakṣau <BR>
<BR>
<BR>
<BR>
10.3.2.[5]<BR>
<BR>
kiṃ candaḥ  kā devatā madhyamiti triṣṭupcanda indro devatā madhyam<BR>
<BR>
<BR>
<BR>
10.3.2.[6]<BR>
<BR>
kiṃ candaḥ  kā devatā śroṇī iti jagatī canda ādityo devatā śro ṇī<BR>
<BR>
<BR>
<BR>
10.3.2.[7]<BR>
<BR>
kiṃ candaḥ  kā devatā yasmādidam prāṇādretaḥ sicyata ityaticandāścandaḥ<BR>
prajāpatirdevatā<BR>
<BR>
<BR>
<BR>
10.3.2.[8]<BR>
<BR>
kiṃ candaḥ  kā devatā yo'yamavāṅ prāṇa iti yajñāyajñiyaṃ cando vaiśvānaro devatā <BR>
<BR>
<BR>
<BR>
10.3.2.[9]<BR>
<BR>
kiṃ candaḥ  kā devatorū ityanuṣṭupcando viśve devā devatorū <BR>
<BR>
<BR>
<BR>
10.3.2.[10]<BR>
<BR>
kiṃ candaḥ  kā devatāṣṭhīvantāviti paṅktiścando maruto devatāṣṭhīvantau<BR>
<BR>
<BR>
<BR>
10.3.2.[11]<BR>
<BR>
kiṃ candaḥ  kā devatā pratiṣṭhe iti dvipadā cando viṣṇurdevatā pratiṣṭhe <BR>
<BR>
<BR>
<BR>
10.3.2.[12]<BR>
<BR>
kiṃ candaḥ  kā devatā prāṇā iti vicandāścando vāyurdevatā prāṇāḥ <BR>
<BR>
<BR>
<BR>
10.3.2.[13]<BR>
<BR>
kiṃ candaḥ  kā devatonātiriktānīti nyūnākṣarā canda āpo devatonātiriktāni<BR>
saiṣātmavidyaivaitanmayo haivaitā devatā etamātmānamabhisambhavati na hātrānyā<BR>
lokyatāyā āśīrasti<BR>
<BR>
<BR>
<BR>
10.3.3.[1]<BR>
<BR>
dhīro ha śātaparṇeyaḥ  mahāśālaṃ jābālamupotsasāda taṃ hovāca kim mā<BR>
vidvānupodasada ityagniṃ vedeti kamagniṃ vettheti vācamiti yastamagniṃ veda kiṃ<BR>
sa bhavatīti vāgmī bhavatīti hovāca nainaṃ vāgjahātīti <BR>
<BR>
<BR>
<BR>
10.3.3.[2]<BR>
<BR>
vetthāgnimiti hovāca  kimeva mā vidvānupodasada ityagniṃ vedeti kamagniṃ vettheti<BR>
cakṣuriti yastamagniṃ veda kiṃ sa bhavatīti cakṣuṣmānbhavatīti hovāca nainaṃ<BR>
cakṣurjahātīti <BR>
<BR>
<BR>
<BR>
10.3.3.[3]<BR>
<BR>
vetthāgnimiti hovāca  kimeva mā vidvānupodasada ityagniṃ vedeti kamagniṃ vettheti<BR>
mana iti yastamagniṃ veda kiṃ sa bhavatīti manasvī bhavatīti hovāca nainam mano<BR>
jahātīti <BR>
<BR>
<BR>
<BR>
10.3.3.[4]<BR>
<BR>
vetthāgnimiti hovāca  kimeva mā vidvānupodasada ityagniṃ vedeti kamagniṃ vettheti<BR>
śrotramiti yastamagniṃ veda kiṃ sa bhavatīti śrotravānbhavatīti hovāca nainaṃ<BR>
śrotraṃ jahātīti<BR>
<BR>
<BR>
<BR>
10.3.3.[5]<BR>
<BR>
vetthāgnimiti hovāca  kimeva mā vidvānupodasada ityagniṃ vedeti kamagniṃ vettheti<BR>
ya etatsarvamagnistaṃ vedeti tasminhokta upāvarurohādhīhi bhostamagnimiti <BR>
<BR>
<BR>
<BR>
10.3.3.[6]<BR>
<BR>
sa hovāca  prāṇo vāva so'gniryadā vai puruṣaḥ svapiti prāṇaṃ tarhi vāgapyeti prāṇaṃ<BR>
cakṣuḥ prāṇam manaḥ prāṇaṃ śrotraṃ yadā prabudhyate prāṇādevādhi punarjāyanta<BR>
ityadhyātmam<BR>
<BR>
<BR>
<BR>
10.3.3.[7]<BR>
<BR>
athādhidevatam  yā vai sā vāgagnireva sa yattaccakṣurasau sa ādityo yattanmana eṣa<BR>
sa candramā yattacrotraṃ diśa eva tadatha yaḥ sa prāṇo'yameva sa vāyuryo'yam<BR>
pavate <BR>
<BR>
<BR>
<BR>
10.3.3.[8]<BR>
<BR>
yadā vā agniranugacati  vāyuṃ tarhyanūdvāti tasmādenamudavāsīdityāhurvāyuṃ<BR>
hyanūdvāti yadādityo'stameti vāyuṃ tarhi praviśati vāyuṃ candramā vāyau diśaḥ<BR>
pratiṣṭhitā vāyorevādhi punarjāyante sa yadaivaṃvidasmāllokātpraiti<BR>
vācaivāgnimapyeti cakṣuṣādityam manasā candraṃ śrotreṇa diśaḥ prāṇena vāyuṃ sa<BR>
etanmaya eva bhūtvaitāsāṃ devatānāṃ yāṃ-yāṃ kāmayate sā bhūtvelayati<BR>
<BR>
<BR>
<BR>
10.3.4.[1]<BR>
<BR>
śvetaketurhāruṇeyaḥ  yakṣyamāṇa āsa taṃ ha pitovāca kānṛtvijo'vṛthā iti sa hovācāyaṃ<BR>
nveva me vaiśvāvasavyo hoteti taṃ ha papraca vettha brāhmaṇa vaiśvāvasavya <BR>
<BR>
<BR>
<BR>
10.3.4.[2]<BR>
<BR>
catvāri mahāntī3 iti  veda bho3 iti hovāca vettha catvāri mahatām mahāntī3 iti veda<BR>
bho3 iti hovoca vettha catvāri vratāni3 iti veda bho3 iti hovāca vettha catvāri vratānāṃ<BR>
vratānī3 iti veda bho3 iti hovāca vettha catvāri kyānī3 iti veda bho3 iti hovāca vettha<BR>
catvāri kyānāṃ kyānī3 iti veda bho3 iti hovāca vettha caturo'rkā3niti veda bho3 iti<BR>
hovāca vettha caturo'rkāṇāmarkā3niti veda bho3 iti hovāca<BR>
<BR>
<BR>
<BR>
10.3.4.[3]<BR>
<BR>
vetthārkamiti  atha vai no bhavānvakṣyatīti vetthārkaparṇe ityatha vai no<BR>
bhavānvakṣyatīti vetthārkapuṣpe ityatha vai no bhavānvakṣyatīti<BR>
vetthārkakośyāvityatha vai no bhavānvakṣyatīti vetthārkasamudgāvityatha vai no<BR>
bhavānvakṣyatīti vetthārkadhānā ityatha vai no bhavānvakṣyatīti<BR>
vetthārkāṣṭhīlāmityatha vai no bhavānvakṣyatīti vetthārkamūlamityatha vai no<BR>
bhavānvakṣyatīti<BR>
<BR>
<BR>
<BR>
10.3.4.[4]<BR>
<BR>
sa ha vai yattaduvāca  vettha catvāri mahānti vettha catvāri mahatām<BR>
mahāntītyagnirmahāṃstasya mahato mahadoṣadhayaśca vanaspatayaśca<BR>
taddhyasyānnaṃ vāyurmahāṃstasya mahato mahadāpastaddhyasyānnamādityo<BR>
mahāṃstasya mahato mahaccandramāstaddhyasyānnam puruṣo mahāṃstasya mahato<BR>
mahatpaśavastaddhyasyānnametānyeva catvāri mahāntyetāni catvāri mahatām<BR>
mahāntyetānyeva catvāri vratānyetāni catvāri vratānāṃ vratānyetānyeva catvāri<BR>
kyānyetāni catvāri kyānāṃ kyānyeta eva catvāro'rkā ete catvāro'rkāṇāmarkāḥ <BR>
<BR>
<BR>
<BR>
10.3.4.[5]<BR>
<BR>
atha ha vai yattaduvāca  vetthārkamiti puruṣaṃ haiva taduvāca  vetthārkaparṇe iti<BR>
karṇau haiva taduvāca vetthārkapuṣpe ityakṣiṇī haiva taduvāca vetthārkakośyāviti<BR>
nāsike haiva taduvāca vetthārkasamudgāvityoṣṭhau haiva taduvāca vetthārkadhānā<BR>
iti dantānhaiva taduvāca vetthārkāṣṭhīlāmiti jihvāṃ haiva taduvāca<BR>
vetthārkamūlamityannaṃ haiva taduvāca sa eṣo'gnirarko yatpuruṣaḥ sa yo<BR>
haitamevamagnimarkam puruṣamupāste'yamahamagnirarko'smīti vidyayā<BR>
haivāsyaiṣa ātmannagnirarkaścito bhavati<BR>
<BR>
<BR>
<BR>
10.3.5.[1]<BR>
<BR>
ayaṃ vāva yajuryo'yam pavate  eṣa hi yannevedaṃ sarvaṃ janayatyetaṃ<BR>
yantamidamanu prajāyate tasmādvāyureva yajuḥ <BR>
<BR>
<BR>
10.3.5.[2]<BR>
<BR>
ayamevākāśo jūḥ  yadidamantarikṣametaṃ hyākāśamanu javate<BR>
tadetadyajurvāyuścāntarikṣaṃ ca yacca jūśca tasmādyajureṣa eva yadeṣa hyeti<BR>
tadetadyajurṛkṣāmayoḥ pratiṣṭhitamṛkṣāme<BR>
vahatastasmātsamānairevādhvayurgrahaiḥ karma karotyanyānyanyāni stutaśastrāṇi<BR>
bhavanti yathā pūrvābhyāṃ syanttvāparābhyāṃ dhāvayettādṛktat <BR>
<BR>
<BR>
<BR>
10.3.5.[3]<BR>
<BR>
agnireva puraḥ  agniṃ hi puraskṛtyemāḥ prajā upāsata āditya eva caraṇaṃ yadā<BR>
hyevaiṣa udetyathedaṃ sarvaṃ carati tadetadyajuḥ sapuraścaraṇamadhidevataṃ <BR>
<BR>
<BR>
10.3.5.[4]<BR>
<BR>
athādhyātmam  prāṇa eva yajuḥ prāṇo hi yannevedaṃ sarvaṃ janayati prāṇaṃ<BR>
yantamidamanu prajāyate tasmātprāṇa eva yajuḥ<BR>
<BR>
<BR>
<BR>
10.3.5.[5]<BR>
<BR>
ayamevākāśo jūḥ  yo'yamantarātmannākāśa etaṃ hyākāśamanu javate tadetadyajuḥ<BR>
prāṇaścākāśaśca yacca jūśca tasmādyajuḥ prāṇa eva yatprāṇo hyeti <BR>
<BR>
<BR>
<BR>
10.3.5.[6]<BR>
<BR>
annameva yajuḥ  annena hi jāyate'nnena javate tadetadyajuranne pratiṣṭhitamannaṃ<BR>
vahati tasmātsamāna eva prāṇe'nyadanyadannaṃ dhīyate<BR>
<BR>
<BR>
<BR>
10.3.5.[7]<BR>
<BR>
mana eva puraḥ  mano hi prathamam prāṇānāṃ cakṣureva caraṇaṃ cakṣuṣā<BR>
hyayamātmā carati tadetadyajuḥ sapuraścaraṇamadhidevataṃ cādhyātmaṃ ca<BR>
pratiṣṭhitaṃ sa yo haitadevaṃ yajuḥ sapuraścaraṇamadhidevataṃ cādhyātmaṃ ca<BR>
pratiṣṭhitaṃ veda<BR>
<BR>
<BR>
<BR>
10.3.5.[8]<BR>
<BR>
ariṣṭo haivānārtaḥ  svasti yajñasyodṛcamaśnute svānāṃ śreṣṭhaḥ puraetā<BR>
bhavatyannādo'dhipatirya evaṃ veda<BR>
<BR>
<BR>
<BR>
10.3.5.[9]<BR>
<BR>
ya u haivaṃvidaṃ  sveṣu pratipratirbubhūṣati na haivālam bhāryebhyo bhavatyatha<BR>
ya evaitamanubhavati yo vai tamanu bhāryānbubhūrṣati sa haivālam bhāryebhyo<BR>
bhavati <BR>
<BR>
<BR>
<BR>
10.3.5.[10]<BR>
<BR>
tadetajjyeṣṭham brahma  na hyetasmātkiṃ cana jyāyo'sti jyeṣṭho ha vai śreṣṭhaḥ<BR>
svānām bhavati ya evaṃ veda<BR>
<BR>
<BR>
<BR>
10.3.5.[11]<BR>
<BR>
tadetadbrahmāpūrvamaparavat  sa yo haitadevam brahmāpūrvamaparavadveda na<BR>
hāsmātkaścana śreyāntmamāneṣu bhavati śreyāṃsaḥ śreyāṃso haivāsmādaparapuruṣā<BR>
jāyante tasmādyo'smājjyāyāntsyāddiśo'smātpūrvā ityupāsīta tatho hainaṃ na hinasti<BR>
<BR>
<BR>
<BR>
10.3.5.[12]<BR>
<BR>
tasya vā etasya yajuṣaḥ  rasa evopaniṣattasmādyāvanmātreṇa yajuṣādhvaryurgrahaṃ<BR>
gṛhṇāti sa ubhe stutaśastre anuvibhavatyubhe stutaśastre anuvyaśnute<BR>
tasmādyāvanmātra ivānnasya rasaḥ sarvamannamavati sarvamannamanuvyeti <BR>
<BR>
<BR>
<BR>
10.3.5.[13]<BR>
<BR>
tṛptirevāsya gatiḥ  tasmādyadānnasya tṛpyatyatha sa gata iva manyata ānanda evāsya<BR>
vijñānamātmānandātmāno haiva sarve devāḥ sā haiṣaiva devānāmaddhāvidyā sa ha<BR>
sa<BR>
na manuṣyo ya evaṃviddevānāṃ haiva sa ekaḥ<BR>
<BR>
<BR>
<BR>
10.3.5.[14]<BR>
<BR>
etaddha sma vai tadvidvānpriyavrato rauhiṇāyana āha  vāyuṃ vāntamānandasta<BR>
ātmeto vā vāhito veti sa ha sma tathaiva vāti tasmādyāṃ<BR>
deveṣvāśiṣamicedetenaivopatiṣṭhetānando va ātmāsau me kāmaḥ sa me<BR>
samṛdhyatāmiti saṃ haivāsmai sa kāma ṛdhyate yatkāmo bhavatyetāṃ ha vai<BR>
tṛptimetāṃ gatimetamānandametamātmānamabhisambhavati ya evaṃ veda <BR>
<BR>
<BR>
<BR>
10.3.5.[15]<BR>
<BR>
tadetadyajurupāṃśvaniruktam  prāṇo vai yajurupāṃśvāyatano vai prāṇastadya enaṃ<BR>
nirbruvantam brūyādaniruktāṃ devatāṃ niravocatprāṇa enaṃ hāsyatīti tathā haiva syāt <BR>
<BR>
<BR>
10.3.5.[16]<BR>
<BR>
tasya ha yo niruktamāvirbhāvaṃ veda  āvirbhavati kīrtyā yaśasopāṃśu<BR>
yajuṣādhvaryurgrahaṃ gṛhṇāti gṛhītaḥ sanna āvirbhavatyupāṃśu yajuṣāgniṃ cinoti<BR>
citaḥ saṃcita āvirbhavatyupāṃśu yajuṣā havirnirvapati śṛtaṃ<BR>
niṣṭhitamāvirbhavatyevaṃ yatkiṃ copāṃśu karoti kṛtaṃ niṣṭhitamāvirbhavati tasya<BR>
ha ya etamevaṃ niruktamāvirbhāvaṃ vedāvirbhavati kīrtyā yaśasā brahmavarcasena<BR>
kṣipra u haivāvidaṃ gacati sa ha yajureva bhavati yajuṣainamācakṣate<BR>
<BR>
<BR>
<BR>
10.4.1.[1]<BR>
<BR>
prajāpatiṃ visrastam  yatra devāḥ samaskurvaṃstamukhāyāṃ yonau reto<BR>
bhūtamasiñcanyonirvā ukhā tasmā etatsaṃvatsare'nnaṃ<BR>
samaskurvanyo'yamagniścitastadātmanā paryadadhustadātmanā<BR>
parihitamātmaivābhavattasmādannamātmanā parihitamātmaiva bhavati <BR>
<BR>
<BR>
<BR>
10.4.1.[2]<BR>
<BR>
tathaivaitadyajamānaḥ  ātmānamukhāyāṃ yonau reto bhūtaṃ siñcati yonirvā ukhā<BR>
tasmā etatsaṃvatsare'nnaṃ saṃskaroti yo'yamagniścitastadātmanā paridadhāti<BR>
tadātmanā parihitamātmaiva bhavati tasmādannamātmanā parihitamātmaiva bhavati <BR>
<BR>
<BR>
<BR>
10.4.1.[3]<BR>
<BR>
taṃ nidadhāti  vauṣaḍiti vaugiti vā eṣa ṣaḍitīdaṃ ṣaṭcitikamannaṃ kṛtvāsmā<BR>
apidadhātyātmasammitaṃ yadu vā ātmasammitamannaṃ tadavati tanna hinasti<BR>
yadbhūyo hinasti tadyatkanīyo na tadavati<BR>
<BR>
<BR>
<BR>
10.4.1.[4]<BR>
<BR>
sa eṣa evārkaḥ  yametamatrāgnimāharanti tasyaitadannaṃkyaṃ<BR>
yo'yamagniścitastadarkyaṃ yajuṣṭa eṣa eva mahāṃstasyaitadannaṃ vrataṃ<BR>
tanmahāvrataṃ sāmata eṣa u evoktasyaitadannaṃ thaṃ tadukthamṛktastadetadekaṃ<BR>
satredhākhyāyate<BR>
<BR>
<BR>
<BR>
10.4.1.[5]<BR>
<BR>
athendrāgnī vā asṛjyetām  brahma ca kṣatraṃ cāgnireva brahmendraḥ kṣatraṃ tau<BR>
sṛṣṭau nānaivāstāṃ tāvabrūtāṃ na vā itthaṃ santau śakṣyāvaḥ prajāḥ<BR>
prajanayitumekaṃ rūpamubhāvasāveti tāvekaṃ rūpamubhāvabhavatām<BR>
<BR>
<BR>
<BR>
10.4.1.[6]<BR>
tau yau tāvindrāgnī  etau tau rukmaśca puruṣaśca rukma evendraḥ puruṣo'gnistau<BR>
hiraṇmayau bhavato jyotirvai hiraṇyaṃ jyotirindrāgni! amṛtaṃ<BR>
hiraṇvamamṛtamindrāgnī<BR>
<BR>
<BR>
<BR>
10.4.1.[7]<BR>
<BR>
tāvetāvindrāgnī eva cinvanti  yaddhi kiṃ caiṣṭakamagnireva tattasmāttadagninā<BR>
pacanti yaddhi kiṃ cāgninā pacantyagnireva tadatha yatpurīṣaṃ sa<BR>
indrastasmāttadagninā na pacanti nedagnirevāsannendra iti tasmādetāvindrāgnī eva<BR>
citau <BR>
<BR>
<BR>
<BR>
10.4.1.[8]<BR>
<BR>
atha yaścite'gnirnidhīyate  tadekaṃ rūpamubhau bhavatastasmāttāvetenaiva<BR>
rūpeṇemāḥ prajāḥ prajanayataḥ saiṣaikaiveṣṭakāgnireva tāmeṣa<BR>
sarvo'gnirabhisampadyate saiveṣṭakāsampattadetadekamevākṣaraṃ vaugiti tadeṣa<BR>
sarvo'gnirabhisampadyate saivākṣarasampat<BR>
<BR>
<BR>
<BR>
10.4.1.[9]<BR>
<BR>
taddhaitatpaśyannṛṣirabhyanūvāda  bhūtam bhaviṣyatprastaumi<BR>
mahadbrahmaikamakṣaram bahu brahmaikamakṣaramityetaddhyevākṣaraṃ sarve<BR>
devāḥ sarvāṇi bhūtānyabhisampadyante tadetadbrahma ca kṣatraṃ cāgnireva<BR>
brahmendraḥ kṣatramindrāgnī vai viśve devā viḍu viśve devāstadetadbrahma<BR>
kṣatraṃ viṭ <BR>
<BR>
<BR>
<BR>
10.4.1.[10]<BR>
<BR>
etaddha sma vai tadvidvāñcyāparṇaḥ sāyakāyana āha  yadvai ma idaṃ karma<BR>
samāpsyata mamaiva prajā salvānāṃ rājāno'bhaviṣyanmama brāhmaṇā mama vaiśyā<BR>
yattu ma etāvatkarmaṇaḥ samāpi tena ma ubhayathā salvānprajātirekṣyata iti sa eṣa<BR>
eva śrīreṣa yaśa eṣo'nnādaḥ <BR>
<BR>
<BR>
<BR>
10.4.1.[11]<BR>
<BR>
etaddha vai tacāṇḍilyaḥ  vāmakakṣāyaṇāya procyovāca śrīmānyaśasvyannādo<BR>
bhaviṣyasīti śrīmānha vai yaśasvyannādo bhavati ya evaṃ veda <BR>
<BR>
<BR>
<BR>
10.4.1.[12]<BR>
<BR>
sa eṣo'gniḥ prajāpatireva  ta devā etamagnim prajāpatiṃ saṃskṛtyāthāsmā<BR>
etatsaṃvatsare'nnaṃ samaskurvanya eṣa mahāvratīyo grahaḥ<BR>
<BR>
<BR>
10.4.1.[13]<BR>
<BR>
tamadhvaryurgraheṇa gṛhṇāti  yadgṛhṇāti tasmādgrahastasminnudgātā mahāvratena<BR>
rasaṃ dadhāti sarvāṇi haitāni sāmāni yanmahāvrataṃ tadasmintsarvaiḥ sāmabhī rasaṃ<BR>
dadhāti tasminhotā mahatokthena rasaṃ dadhāti sarvā haitā ṛco yanmahadukthaṃ<BR>
tadasmintsarvābhirṛgbhī rasaṃ dadhāti <BR>
<BR>
<BR>
<BR>
10.4.1.[14]<BR>
<BR>
te yadā stuvate yadānuśaṃsati  athāsminnetaṃ vaṣaṭkṛte juhoti vaugiti vā eṣa<BR>
ṣaḍitīdaṃ ṣaḍvidhamannaṃ kṛtvāsmā apidadhātyātmasammitaṃ yadu vā<BR>
ātmasammitamannaṃ tadavati tanna hinasti yadbhūyo hinasti tadyatkanīyo na<BR>
tadavati<BR>
<BR>
<BR>
<BR>
10.4.1.[15]<BR>
<BR>
sa eṣa evārkaḥ  yo'yamagniścitastasyaitadannaṃ kyameṣa mahāvratīyo<BR>
grahastadarkyaṃ yajuṣṭa eṣa eva mahāṃstasyaitadannaṃ vrataṃ tanmahāvrataṃ<BR>
sāmata eṣa u evoktadannaṃ thaṃ tadukthamṛktastadetadekaṃ sattredhākhyāyate<BR>
<BR>
<BR>
<BR>
10.4.1.[16]<BR>
<BR>
sa eṣa saṃvatsaraḥ prājāpatiragniḥ  tasyārdhameva sāvitrāṇyardhaṃ<BR>
vaiśvakarmaṇānyaṣṭāvevāsya kalāḥ sāvitrāṇyaṣṭau vaiśvakarmaṇānyatha<BR>
yadetadantareṇa karma kriyate sa eva saptadaśaḥ prajāpatiryo vai kalā<BR>
manuṣyāṇāmakṣaraṃ taddevānām <BR>
<BR>
<BR>
<BR>
10.4.1.[17]<BR>
<BR>
tadvai lometi dve akṣare  tvagiti dve asṛgiti dve meda iti dve māṃsamiti dve snāveti<BR>
dve asthīti dve majjeti dve tāḥ ṣoḍaśa kalā atha ya etadantareṇa prāṇaḥ saṃcarati sa<BR>
eva saptadaśaḥ prajāpatiḥ<BR>
<BR>
<BR>
<BR>
10.4.1.[18]<BR>
<BR>
tasmā etasmai prāṇāya  etāḥ ṣoḍaśa kalā annamabhiharanti tā yadānabhihartuṃ<BR>
dhriyante'thaitā eva jagdhvotkrāmati tasmādu haitadaśiśiṣatastṛpramiva bhavati<BR>
prāṇairadyamānasya tasmādu haitadupatāpī kṛśa-iva bhavati prāṇairhi jagdho bhavati<BR>
<BR>
<BR>
<BR>
10.4.1.[19]<BR>
<BR>
tasmā etasmai saptadaśāya prajāpataye  etatsaptadaśamannaṃ samaskurvanya eṣa<BR>
saumyo'dhvaro'tha yā asya tāḥ ṣoḍaśa kalā ete te ṣoḍaśartvijastasmānna<BR>
saptadaśamṛtvijaṃ kurvīta nedatirecayānītyatha ya evātra raso yā āhutayo hūyante<BR>
tadeva saptadaśamannam<BR>
<BR>
<BR>
<BR>
10.4.1.[20]<BR>
<BR>
te yadā stuvate yadānuśaṃsati  athāsminnetaṃ vaṣaṭkṛte juhoti vaugiti vā eṣa<BR>
ṣaḍitīdaṃ ṣaḍvidhamannaṃ kṛtvāsmā apidadhātyātmasammitaṃ yadu vā<BR>
ātmasammitamannaṃ tadavati tanna hinasti yadbhūyo hinasti tadyatkanīyo na<BR>
tadavati<BR>
<BR>
<BR>
<BR>
10.4.1.[21]<BR>
<BR>
sa eṣa evārkaḥ  yo'yamagniścitastasyaitadannaṃ kyameṣa saumyo'dhvarastadarkyaṃ<BR>
yajuṣṭa eṣa eva mahāṃstasyaitadannaṃ vrataṃ tanmahāvrataṃ sāmata eṣa u<BR>
evoktasyaitadannaṃ thaṃ tadukthamṛktastadetadekaṃ sattredhākhyāyate sa<BR>
etenānnena sahordhva udakrāmatsa yaḥ sa udakrāmadasau sa ādityo'tha yena<BR>
tenānnena sahodakrāmadeṣa sa candramāḥ<BR>
<BR>
<BR>
<BR>
10.4.1.[22]<BR>
<BR>
sa eṣa evārko ya eṣa tapati  tasyaitadannaṃ kyameṣa candramāstadarkyaṃ yajuṣṭa<BR>
eṣa eva mahāṃstasyaitadannaṃ vrataṃ tanmahāvrataṃ sāmata eṣa u<BR>
evoktasyaitadannaṃ thaṃ tadukthamṛktastadetadekaṃ sattredhākhyāyata<BR>
ityadhidevatam <BR>
<BR>
<BR>
<BR>
10.4.1.[23]<BR>
<BR>
athādhyātmam  prāṇo vā arkastasyānnameva kyaṃ tadarkyaṃ yajuṣṭaḥ prāṇa eva<BR>
māhāṃstasyānnameva vrataṃ tanmahāvrataṃ sāmataḥ prāṇa u evoktasyānnameva thaṃ<BR>
tadukthamṛktastadetadekaṃ sattredhākhyāyate sa eṣa<BR>
evaiṣo'dhidevatamayamadhyātmam<BR>
<BR>
<BR>
<BR>
10.4.2.[1]<BR>
<BR>
saṃvatsaro vai prajāpatiragniḥ  somo rājā candramāḥ sa ha svayamevātmānam proce<BR>
yajñavacase rājastambāyanāya yāvanti vāva me jyotīṃṣi tāvatyo ma iṣṭakā iti<BR>
<BR>
<BR>
<BR>
10.4.2.[2]<BR>
<BR>
tasya vā etasya saṃvatsarasya prajāpateḥ  sapta ca śatāni viṃśatiścāhorātrāṇi jyotīṃṣi tā<BR>
iṣṭakāḥ ṣaṣṭiśca trīṇi ca śatāṇi pariśritaḥ ṣaṣṭiśca trīṇi ca śatāni yajuṣmatyaḥ<BR>
so'yaṃ saṃvatsaraḥ prajāpatiḥ sarvāṇi bhūtāni sasṛje yacca prāṇi<BR>
yaccāprāṇamubhayāndevamanuṣyāntsa sarvāṇi bhūtāni sṛṣṭvā riricāna-iva mene sa<BR>
mṛtyorbibhayāṃ cakāra <BR>
<BR>
<BR>
<BR>
10.4.2.[3]<BR>
<BR>
sa hekṣāṃ cakre  kathaṃ nvahamināni sarvāṇi bhūtāni punarātmannāvapeya<BR>
punarātmandadhīya kathaṃ nvahamevaiṣāṃ sarveṣām bhūtānām punarātmā syāmiti <BR>
<BR>
<BR>
<BR>
10.4.2.[4]<BR>
<BR>
sa dvedhātmānaṃ vyauhat  ṣaṣṭiśca trīṇi ca śatānyanyatarasyeṣṭakā<BR>
abhavannevamanyatarasya sa na vyāpnot <BR>
<BR>
<BR>
<BR>
10.4.2.[5]<BR>
<BR>
trīnātmano'kuruta  tisrastisro'śītaya ekaikasyeṣṭakā abhavantsa naiva vyāpnot<BR>
<BR>
<BR>
<BR>
10.4.2.[6]<BR>
<BR>
catura ātmano'kuruta  aśītiśateṣṭakāntsa naiva vyāpnot <BR>
<BR>
<BR>
<BR>
10.4.2.[7]<BR>
<BR>
pañcātmano'kuruta  catuścatvāriṃśaṃ śatamekaikasyeṣṭakā abhavantsa naiva vyāpnot <BR>
<BR>
<BR>
<BR>
10.4.2.[8]<BR>
<BR>
ṣaḍātmano'kuruta  viṃśatiśateṣṭakāntsa naiva vyāpnonna saptadhā vyabhavat <BR>
<BR>
<BR>
<BR>
10.4.2.[9]<BR>
<BR>
aṣṭāvātmano'kuruta  navatīṣṭakāntsa naiva vyāpnot <BR>
<BR>
<BR>
<BR>
10.4.2.[10]<BR>
<BR>
navātmano'kuruta  aśītīṣṭakāntsa naiva vyāpnot <BR>
<BR>
<BR>
10.4.2.[11]<BR>
<BR>
daśātmano'kuruta  dvāsaptatīṣṭakānsa naiva vyāpnonnaikādaśadhā vyabhavat<BR>
<BR>
<BR>
<BR>
10.4.2.[12]<BR>
<BR>
dvādaśātmano'kuruta  ṣaṣṭīṣṭakāntsa naiva vyāpnonna trayodaśadhā vyabhavanna<BR>
caturdaśadhā <BR>
<BR>
<BR>
<BR>
10.4.2.[13]<BR>
<BR>
pañcadaśātmano'kuruta  aṣṭācatvāriṃśadiṣṭakāntsa naiva vyāpnot<BR>
<BR>
<BR>
<BR>
10.4.2.[14]<BR>
<BR>
ṣoḍaśātmano'kuruta  pañcacatvāriṃśadiṣṭakāntsa naiva vyāpnonna saptadaśadhā<BR>
vyabhavat<BR>
<BR>
<BR>
<BR>
10.4.2.[15]<BR>
<BR>
aṣṭādaśātmano'kuruta  catvāriṃśadiṣṭakāntsa naiva vyāśnonnaikāṃ na viṃśatidhā<BR>
vyabhavat<BR>
<BR>
<BR>
<BR>
10.4.2.[16]<BR>
<BR>
viṃśatimātmano'kuruta  ṣaṭtriṃśadiṣṭakāntsa naiva vyāpnonnaikaviṃśatidhā<BR>
vyabhavanna dvāviṃśatidhā na trayoviṃśatidhā<BR>
<BR>
<BR>
<BR>
10.4.2.[17]<BR>
<BR>
caturviṃśatimātmano'kuruta  triṃśadiṣṭakāntso'trātiṣṭhata pañcadaśe vyūhe<BR>
tadyatpañcadaśe vyūhe'tiṣṭhata tasmātpañcadaśāpūryamāṇasya rūpāṇi<BR>
pañcadaśāpakṣīyamāṇasya <BR>
<BR>
<BR>
<BR>
10.4.2.[18]<BR>
<BR>
atha yaccaturviṃśatimātmano'kuruta  tasmāccaturviṃśatyardhamāsaḥ saṃvatsaraḥ sa<BR>
etaiścaturviṃśatyā triṃśadiṣṭakairātmabhirna vyabhavatsa pañcadaśāhno<BR>
rūpāṇyapaśyadātmanastanvo muhūrtālokampṛṇāḥ pañcadaśaiva rātrestadyanmuhu<BR>
trāyante tasmānmuhurtā atha yatkṣudrāḥ santa imāṃlokānāpūrayanti<BR>
tasmāllokampṛṇāḥ<BR>
<BR>
<BR>
10.4.2.[19]<BR>
<BR>
eṣa vā idaṃ sarvam pacati  ahorātrairardhamāsairmāsairṛtubhiḥ saṃvatsareṇa<BR>
tadamunā pakvamayam pacati pakvasya pakteti ha smāha bhāradvājo'gnimamunā hi<BR>
pakvamayam pacatīti <BR>
<BR>
<BR>
<BR>
10.4.2.[20]<BR>
<BR>
tāni saṃvatsare  daśa ca sahasrāṇyaṣṭau ca śatāni samapadyanta so'trātiṣṭhata daśasu<BR>
ca sahasreṣvaṣṭāsu ca śateṣu<BR>
<BR>
<BR>
<BR>
10.4.2.[21]<BR>
<BR>
atha sarvāṇi bhūtāni paryaikṣat  sa trayyāmeva vidyāyāṃ sarvāṇi bhūtānyapaśyadatra<BR>
hi sarveṣāṃ candasāmātmā sarveṣāṃ stomānāṃ sarveṣām prāṇānāṃ sarveṣāṃ<BR>
devānāmetadvā astyetaddhyamṛtaṃ yaddhyamṛtaṃ taddhyastyetadu tadyanmartyam<BR>
<BR>
<BR>
<BR>
10.4.2.[22]<BR>
<BR>
sa aikṣata prajāpatiḥ  trayyāṃ vāva vidyāyāṃ sarvāṇi bhūtāni hanta trayomeva<BR>
vidyāmātmānamabhisaṃskaravā iti<BR>
<BR>
<BR>
<BR>
10.4.2.[23]<BR>
<BR>
sa ṛco vyauhat  dvādaśa bṛhatīsahasrāṇyetāvatyo harco yāḥ<BR>
prajāpatisṛṣṭāstāstriṃśattame vyūhe paṅktiṣvatiṣṭhanta tā yattriṃśattame<BR>
vyūhe'tiṣṭhanta tasmāttriṃśanmāsasya rātrayo'tha yatpaṅktiṣu tasmātpāṅktaḥ<BR>
prajāpatistā aṣṭāśataṃ śatāni paṅktayo'bhavan<BR>
<BR>
<BR>
<BR>
10.4.2.[24]<BR>
athetarau vedau vyauhat  dvādaśaiva bṛhatīsahasrāṇyaṣṭau yajuṣāṃ catvāri<BR>
sāmnāmetāvaddhaitayorvedayoryatprajāpatisṛṣṭaṃ tau triṃśattame vyūhe<BR>
paṅktiṣvatiṣṭhetāṃ tau yattriṃśattame vyūhe'tiṣṭhetāṃ tasmāttriṃśanmāsasya<BR>
rātrayo'tha yatpaṅktiṣu tasmātpāṅktaḥ prajāpatistā aṣṭāśatameva śatāni<BR>
paṅktayo'bhavan<BR>
<BR>
<BR>
<BR>
10.4.2.[25]<BR>
<BR>
te sarve trayo vedāḥ  daśa ca sahasrāṇyaṣṭau ca śatānyaśītonāmabhavantsa<BR>
muhūrtena-muhūrtenāśītimāpnonmuhūrtena-muhūrtenāśītiḥ samapadyata <BR>
<BR>
<BR>
10.4.2.[26]<BR>
<BR>
sa es-u triṣu lokeṣūkhāyām  yonau reto bhūtamātmānamasiñcaccandomayaṃ<BR>
stomamayam prāṇamayaṃ devatāmayaṃ tasyārdhamāse prathama ātmā samaskriyata<BR>
davīyasi paro davīyasi paraḥ saṃvatsara eva sarvaḥ kṛtsnaḥ samaskriyata<BR>
<BR>
<BR>
<BR>
10.4.2.[27]<BR>
<BR>
tadyatpariśritamupādhatta  tadrātrimupādhatta tadanu pañcadaśa<BR>
muhūrtānmuhūrtānanu pañcadaśāśītīratha yadyajuṣmatīmupādhatta<BR>
tadaharupādhatta tadanu pañcadaśa muhūrtānmuhūrtānanu pañcadaśāśītīrevametāṃ<BR>
trayīṃ vidyāmātmannāvapatātmannakuruta so'traiva sarveṣām<BR>
bhūtānāmātmābhavaccandomaya stomamayaḥ prāṇamayo devatāmayaḥ sa etanmaya<BR>
eva bhūtvordhva udakrāmatsa yaḥ sa udakrāmadeṣa sa candramāḥ <BR>
<BR>
<BR>
<BR>
10.4.2.[28]<BR>
<BR>
tasyaiṣā pratiṣṭhā  ya eṣa tapatyetasmādevādhyacīyataitasminnadhyacīyatātmana<BR>
evainaṃ tanniramimītātmanaḥ prājanayat<BR>
<BR>
<BR>
<BR>
10.4.2.[29]<BR>
<BR>
sa yadagniṃ ceṣyamāṇo dīkṣate  yathaiva tatprajāpatireṣu triṣu lokeṣūkhāyāṃ<BR>
yonau reto bhūtamātmānamasiñcadevamevaiṣa etadātmānamukhāyāṃ yonau reto<BR>
bhūtaṃ siñcati candomayaṃ stomamayam prāṇamayaṃ devatāmayaṃ tasyārdhamāse<BR>
prathama ātmā saṃskriyate davīyasi paro davīyasi paraḥ saṃvatsara eva sarvaḥ kṛtsnaḥ<BR>
saṃskriyate <BR>
<BR>
<BR>
<BR>
10.4.2.[30]<BR>
<BR>
tadyatpariśritamupadhatte  tadrātrimupadhatte tadanu pañcadaśa<BR>
muhūrtānmuhūrtānanu pañcadaśāśītīratha yadyajuṣmatīmupadhatte<BR>
tadaharupadhatte tadanu pañcadaśa mūhūrtānmuhūrtānanu pañcadaśāśītīrevametāṃ<BR>
trayīṃ vidyāmātmannāvapata ātmankurute so'traiva sarveṣām bhūtānāmātmā bhavati<BR>
candomaya stomamayaḥ prāṇamayo devatāmayaḥ sa etanmaya eva bhūtvordhva<BR>
utkrāmati<BR>
<BR>
<BR>
<BR>
10.4.2.[31]<BR>
<BR>
tasyaiṣā pratiṣṭhā  ya eṣa tapatyetasmādvevādhicīyata etasminnadhicīyata ātmana<BR>
evainaṃ tannirmimīta ātmanaḥ prajanayati sa<BR>
yadaivaṃvidasmāllokātpraityathaitamevātmānamabhisambhavati candomayam<BR>
prāṇamayaṃ devatāmayaṃ sa etanmaya eva bhūtvordhva utkrāmati ya evaṃ<BR>
vidvānetatkarma kurute yo vaitadevaṃ veda <BR>
<BR>
<BR>
<BR>
10.4.3.[1]<BR>
<BR>
eṣa vai mṛtyuryatsaṃvatsaraḥ  eṣa hi martyānāmahorātrābhyāmāyuḥ kṣiṇotyatha<BR>
mriyante tasmādeṣa eva mṛtyuḥ sa yo haitam mṛtyuṃ saṃvatsaraṃ veda na hāsyaiṣa<BR>
purā jaraso'horātrābhyāmāyuḥ kṣiṇoti sarvaṃ haivāyureti<BR>
<BR>
<BR>
<BR>
10.4.3.[2]<BR>
<BR>
eṣa u evāntakaḥ  eṣa hi martyānāmahorātrābhyāmāyuṣo'ntaṃ gacatyatha mriyante<BR>
tasmādeṣa evāntakaḥ sa yo haitamantakam mṛtyuṃ saṃvatsaraṃ veda na hāsyaiṣa<BR>
purā jaraso'horātrābhyāmāyuṣo'ntaṃ gacati sarvaṃ haivāyureti <BR>
<BR>
<BR>
<BR>
10.4.3.[3]<BR>
<BR>
te devāḥ  etasmādantakānmṛtyoḥ saṃvatsarātprajāpaterbibhayāṃ cakruryadvai<BR>
no'yamahorātrābhyāmāyuṣo'ntaṃ na gacediti <BR>
<BR>
<BR>
<BR>
10.4.3.[4]<BR>
<BR>
ta etānyajñakratūṃstenire  agnihotraṃ darśapūrṇamāsau cāturmāsyāni paśubandhaṃ<BR>
saumyamadhvaraṃ ta etairyajñakratubhiryajamānā nāmṛtatvamānaśire<BR>
<BR>
<BR>
<BR>
10.4.3.[5]<BR>
<BR>
te hāpyagniṃ cikyire  te'parimitā eva pariśrita upadadhuraparimitā<BR>
yajuṣmatīraparimitā lokampṛṇā yathedamapyetarhyeka upadadhatīti devā<BR>
akurvanniti te ha naivāmṛtatvamānaśire <BR>
<BR>
<BR>
<BR>
10.4.3.[6]<BR>
<BR>
te'rcantaḥ śrāmyantaśceruḥ  amṛtatvamavarurutsamānāstānha prajāpatiruvāca na vai<BR>
me sarvāṇi rūpāṇyupadhatthāti vaiva recayatha na vābhyāpayatha tasmānnāmṛtā<BR>
bhavatheti<BR>
<BR>
<BR>
<BR>
10.4.3.[7]<BR>
<BR>
te hocuḥ  tebhyo vai nastvameva tadbrūhi yathā te sarvāṇi rūpāṇyupadadhāmeti <BR>
<BR>
<BR>
10.4.3.[8]<BR>
<BR>
sa hovāca  ṣaṣṭiṃ ca trīṇi ca śatāni pariśrita upadhatta ṣaṣṭiṃ ca trīṇi ca śatāni<BR>
yajuṣmatīradhi ṣaṭtriṃśatamatha lokampṛṇā daśa ca sahasrāṇyaṣṭau ca<BR>
śatānyupadhattātha me sarvāṇi rūpāṇyupadhāsyathāthāmṛtā bhaviṣyatheti te ha tathā<BR>
devā upadadhustato devā amṛtā āsuḥ<BR>
<BR>
<BR>
<BR>
10.4.3.[9]<BR>
<BR>
sa mṛtyurdevānabravīt  itthameva sarve manuṣyā amṛtā bhaviṣyantyatha ko<BR>
mahyam bhāgo bhaviṣyatīti te hocurnāto'paraḥ kaścana saha<BR>
śarīreṇāmṛto'sadyadaiva tvametam bhāgaṃ harāsā atha vyāvṛtya<BR>
śarīreṇāmṛto'sadyo'mṛto'sadvidyayā vā karmaṇā veti yadvai tadabruvanvidyayā vā<BR>
karmaṇā vetyeṣā haiva sā vidyā yadagniretadu haiva tatkarma yadagniḥ <BR>
<BR>
<BR>
<BR>
10.4.3.[10]<BR>
<BR>
te ya evametadviduḥ  ye vaitatkarma kurvate mṛtvā punaḥ sambhavanti te<BR>
sambhavanta evāmṛtatvamabhisambhavantyatha ya evaṃ na vidurye vaitatkarma na<BR>
kurvate mṛtvā punaḥ sambhavanti ta etasyaivānnam punaḥ-punarbhavanti<BR>
<BR>
<BR>
<BR>
10.4.3.[11]<BR>
<BR>
sa yadagniṃ cinute  etameva tadantakam mṛtyuṃ saṃvatsaram prajāpatimagnimāpnoti<BR>
yaṃ devā āpnuvannetamupadhatte yathaivainamado devā upādadhata <BR>
<BR>
<BR>
<BR>
10.4.3.[12]<BR>
<BR>
pariśridbhirevāsya rātrīrāpnoti <BR>
yajuṣmatībhirahānyardhamāsānmāsānṛtūṃlokamṛṇābhirmuhūrtān <BR>
<BR>
<BR>
<BR>
10.4.3.[13]<BR>
<BR>
tadyāḥ pariṣritaḥ  rātrilokāstā rātrīṇāmeva sāptiḥ kriyate rātrīṇām pratimā tāḥ<BR>
ṣaṣṭiśca trīṇi ca śatāni bhavanti ṣaṣṭiśca ha vai trīṇi ca śatāni saṃvatsarasya<BR>
rātrayastāsāmekaviṃśatiṃ gārhapatye pariśrayati dvābhyāṃ nāśītiṃ dhiṣṇyeṣu dve<BR>
ekaṣaṣṭe śate āhavanīye <BR>
<BR>
<BR>
<BR>
10.4.3.[14]<BR>
<BR>
atha yajuṣmatyaḥ  darbhastambo logeṣṭakāḥ puṣkaraparṇaṃ rukmapuruṣau srucau<BR>
svayamātṛṇā dūrveṣṭakā dviyajū retaḥsicau viśvajyotirṛtavye aṣāḍhā kūrma<BR>
ulūkhalamusale ukhā pañca paśuśīrṣaṇi pañcadaśāpasyāḥ pañca candasyāḥḥ<BR>
<BR>
<BR>
10.4.3.[15]<BR>
<BR>
atha dvitīyā  pañcāśvinyo dve ṛtavye pañca vaiśvadevyaḥ pañca prāṇabhṛtaḥ<BR>
pañcāpasyā ekayā na viṃśatirvayasyāstā ekacatvāriṃśaddvitīyā citiḥ <BR>
<BR>
<BR>
<BR>
10.4.3.[16]<BR>
<BR>
atha tṛtīyā  svayamātṛṇā pañca diśyā viśvajyotiścatasra ṛtavyā daśa prāṇabhṛtaḥ<BR>
ṣaṭtriṃśaccandasyāścaturdaśa vālakhilyāstā ekasaptatistṛtīyā citiḥ <BR>
<BR>
<BR>
<BR>
10.4.3.[17]<BR>
<BR>
atha caturthī  aṣṭādaśa prathamā atha dvādaśātha saptadaśa tāḥ<BR>
saptacatvāriṃśaccaturthī citiḥ<BR>
<BR>
<BR>
<BR>
10.4.3.[18]<BR>
<BR>
atha pañcamī  pañcāsapatnāścatvāriṃśadvirāja ekayā na triṃśatstomabhāgāḥ pañca<BR>
nākasadaḥ pañca pañcacūḍā ekatriṃśaccandasyā aṣṭau gārhapatyo citiraṣṭau<BR>
punaścitirṛtavye viśvajyotirvikarṇī ca svayamātṛṇā cāśmā pṛśniryaścite'gnirnidhīyate<BR>
tā aṣṭātriṃśaṃ śatam pañcamī citiḥ <BR>
<BR>
<BR>
<BR>
10.4.3.[19]<BR>
<BR>
tāḥ sarvāḥ pañcabhirna catvāri śatāni  tayo yāḥ ṣaṣṭiśca trīṇi ca śatānyaharlokāstā<BR>
ahnāmeva sāptiḥ kriyate'hnām pratimā tāḥ ṣaṣṭiśca trīṇi ca śatāni bhavanti ṣaṣṭiśca<BR>
ha vai trīṇi ca śatāni saṃvatsarasyāhānyatha yāḥ ṣaṭtriṃśatpurīṣaṃ tāsāṃ ṣaṭtriṃśī<BR>
tato yāścaturviṃśatirardhamāsalokāstā ardhamāsānāmeva sāptiḥ kriyate'rdhamāsānām<BR>
pratimātha yā dvādaśa māsalokāstā māsānāmeva sāptiḥ kriyate māsānām pratimā tā<BR>
u<BR>
dva-dve sahartulokā ṛtūnāmaśūnyatāyai <BR>
<BR>
<BR>
<BR>
10.4.3.[20]<BR>
<BR>
atha yā lokampṛṇāḥ  muhurtalokāstā muhūrtānāmeva sāptiḥ kriyate muhūrtānām<BR>
pratimā tā daśa ca sahasrāṇyaṣṭau ca śatāni bhavantyetāvanto hi saṃvatsarasya<BR>
muhūrtāstāsāmekavih+śatiṃ gārhapatya upadadhāti dvābhyāṃ nāśītiṃ<BR>
dhiṣṇyeṣvāhavanīya itarā etāvanti vai saṃvatsarasya rūpāṇi tānyasyātrāptānyupahitāni<BR>
bhavanti<BR>
<BR>
<BR>
<BR>
10.4.3.[21]<BR>
taddhaike  āhavanīya evaitāṃ sampadamāpipayiṣantyanye vā ete'gnayaścitāḥ<BR>
kimanyatropahitā iha sampaśyemeti na tathā kuryāddaśa vā etānagnīṃścinute'ṣṭau<BR>
dhiṣṇyānāhavanīyaṃ ca gārhapatyaṃ ca tasmādāhurvirāḍagniriti daśākṣarā hi virāṭ<BR>
tānnu sarvānekamivaivācakṣate'gnirityetasya hyevaitāni sarvāṇi rūpāṇi yathā<BR>
saṃvatsarasyāhorātrāṇyardhamāsā māsā ṛtava evamasyaitāni sarvāṇi rūpāṇi<BR>
<BR>
<BR>
<BR>
10.4.3.[22]<BR>
<BR>
te ye ha tathā kurvanti  etāni hāsya te rūpāṇi bahirdhā kurvantyatho pāpavasyasaṃ<BR>
kurvanti kṣatrāya viśam pratipratinīm pratyudyāminīmāgnīdhrīye vā aśmānam<BR>
pṛśnimupadadhātyatha taṃ sampaśyati kimu taṃ sampaśyannitarā na<BR>
sampaśyedyenaiva nirṛtim pāpmānamapahate sa ekādaśaḥ <BR>
<BR>
<BR>
<BR>
10.4.3.[23]<BR>
<BR>
tadāhuḥ  kathamu tā atra na sampaśyatīti na hyenā abhijuhotyāhutyā vā iṣṭakā sarvā<BR>
kṛtsnā bhavatīti <BR>
<BR>
<BR>
<BR>
10.4.3.[24]<BR>
<BR>
tadāhuḥ  kathamasyaitā anatiriktā upahitā bhavantīti vīryaṃ vā asyaitā anatiriktaṃ vai<BR>
puruṣaṃ vīryaṃ sa ha vā etaṃ sarvaṃ kṛtsnam prajāpatiṃ saṃskaroti ya evaṃ<BR>
vidvānetatkarma kurute yo vaitadevaṃ veda<BR>
<BR>
<BR>
<BR>
10.4.4.[1]<BR>
<BR>
prajāpatiṃ vai prajāḥ sṛjamānam  pāpmā mṛtyurabhiparijaghāna sa tapo'tapyata<BR>
sahasraṃ saṃvatsarānpāpmānaṃ vijihāsan<BR>
<BR>
<BR>
<BR>
10.4.4.[2]<BR>
<BR>
tasya tapastepānasya  ebhyo lomagartebhya ūrdhvāni jyotīṃṣyāyaṃstadyāni tāni<BR>
jyotīṃṣyetāni tāni nakṣatrāṇi yāvantyetāni nakṣatrāṇi tāvanto lomagartā yāvanto<BR>
lomagartāstāvantaḥ sahasrasaṃvatsarasya muhūrtāḥ <BR>
<BR>
<BR>
<BR>
10.4.4.[3]<BR>
<BR>
sa sahasratame saṃvatsare  sarvo'tyapavata sa yaḥ so'tyapavatāyameva sa vāyuryo'yam<BR>
pavate'tha yaṃ tam pāpmānamatyapavatedaṃ tacarīraṃ ka u tasmai manuṣyo yaḥ<BR>
sahasrasaṃvatsaramavarundhīta vidyayā ha vā evaṃvitsahasrasaṃvatsaramavarunddhe <BR>
<BR>
<BR>
<BR>
10.4.4.[4]<BR>
<BR>
sarvā evaitā iṣṭakāḥ sāhasrīrupāsīta  rātrisahasreṇa rātrisahasreṇaikaikām pariśritaṃ<BR>
sampannāmupāsītāhaḥsahasreṇāhaḥsahasreṇaikaikāmaharbhājamardhamāsasahasreṇārd<BR>
hamāsasahasreṇaikaikāmardhamāsabhājam māsasahasreṇa-māsasahasreṇaikaikām<BR>
māsabhājamṛtusahasreṇartṛsahasreṇaikaikāmṛtubhājam<BR>
muhūrtasahasreṇa-muhūrtasahasreṇaikaikām muhūrtabhājaṃ saṃvatsarasahasreṇa<BR>
saṃvatsaraṃ te ya etamevamagniṃ saṃvatsareṇa sampannaṃ viduḥ sahasratamīṃ hāsya<BR>
te kalāṃ viduratha ya enamevaṃ na vidurna hāsya te sahasratamīṃ cana kalāṃ<BR>
viduratha ya evaivaṃ veda yo vaitatkarma kurute sa haivaitaṃ sarvaṃ kṛtsnam<BR>
prājāpatyamagnimāpnoti yam prajāpatirāpnottasmādevaṃvittapa eva tapyeta yadu ha<BR>
vā evaṃvittapa tapyata ā maithunātsarvaṃ hāsya tatsvargaṃ lokamabhisambhavati <BR>
<BR>
<BR>
<BR>
10.4.4.[5]<BR>
<BR>
tadetadṛcābhyuktam  na mṛṣā śrāntaṃ yadavanti devā iti na haivaivaṃ viduṣaḥ kiṃ<BR>
cana mṛṣā śrāntam bhavati tatho hāsyaitatsarvaṃ devā avanti<BR>
<BR>
<BR>
<BR>
10.4.5.[1]<BR>
<BR>
athādeśā upaniṣadām  vāyuragniriti ha śākāyanina upāsata ādityo'gnirityu haika<BR>
āhuratha ha smāha śraumatyo vā hāliṅgavo vā<BR>
vāyurevāgnistasmādyadaivādhvaryuruttamaṃ karma karotyathaitamevāpyetīti <BR>
<BR>
<BR>
<BR>
10.4.5.[2]<BR>
<BR>
śāṭyāyaniru ha smāha  saṃvatsara evāgnistasya vasantaḥ śiro grīṣmo dakṣiṇaḥ pakṣo<BR>
varṣā uttaraḥ śaradṛturmadhyamātmā hemantaśiśirāvṛtū pucam pratiṣṭhā vāgagniḥ<BR>
prāṇo vāyuścakṣurādityo manaścandramāḥ śrotraṃ diśa āpo mithunaṃ tapaḥ<BR>
pratiṣṭhā māsāḥ parvāṇyardhamāsā nāḍyo'horātrāṇi rajatasuvarṇāni patrāṇi sa evaṃ<BR>
devānapyetīti saṃvatsaro'gnirityu haiva vidyādetanmayo bhavatīti tveva vidyāt<BR>
<BR>
<BR>
<BR>
10.4.5.[3]<BR>
<BR>
celaka u ha smāha śāṇḍilyāyanaḥ  ima eva lokāstisraḥ svayamātṛṇavatyaścitayo<BR>
yajamānaścaturthī sarve kāmāḥ pañcamīmāṃśca lokāntsaṃskurva ātmānaṃ ca<BR>
sarvāṃśca kāmānityeva vidyāditi<BR>
<BR>
<BR>
<BR>
10.5.1.[1]<BR>
<BR>
tasya vā etasyāgneḥ  vāgevopaniṣadvācā hi cīyata ṛcā yajuṣā sāmneti nu daivyātha<BR>
yanmānuṣyā vācāhetīdaṃ kurutetīdaṃ kuruteti tadu ha tayā cīyate <BR>
<BR>
<BR>
10.5.1.[2]<BR>
<BR>
sā vā eṣā vāktredhāvihitā  ṛco yajūṃṣi sāmāni tenāgnistredhāvihita etena hi trayeṇa<BR>
cīyate'pyahaivaṃ tredhāvihita itthaṃ ha tvevāpi tredhāvihito yadasmiṃstredhāvihitā<BR>
iṣṭakā upadhīyante puṃnāmnya strīnāmnyo napuṃsakanāmnyastredhāvihitānyu<BR>
evemāni puruṣasyāṅgāni puṃnāmāni strīnāmāni napuṃsakanāmāni<BR>
<BR>
<BR>
<BR>
10.5.1.[3]<BR>
<BR>
so'yamātmā tredhāvihita eva  so'nena tredhāvihitenātmanaitaṃ tredhāvihitaṃ<BR>
daivamamṛtamāpnoti tā u sarvā iṣṭakā ityevācakṣate neṣṭaka iti neṣṭakamiti vāco<BR>
rūpeṇa vāgghyevaitatsarvaṃ yatstrī punānnapuṃsakaṃ vācā hyevaitatsarvamāptaṃ<BR>
tasmādenā aṅgirasvaddhruvā sīdetyeva sarvāḥ sādayati nāṅgirasvaddhruvaḥ sīdeti<BR>
nāṅgirasvaddhruvaṃ sīdeti vācaṃ hyevaitāṃ saṃskurute<BR>
<BR>
<BR>
<BR>
10.5.1.[4]<BR>
<BR>
sā yā sā vāgasau sa ādityaḥ  sa eṣa mṛtyustadyakiṃ cārvācīnamādityātsarvaṃ<BR>
tanmṛtyunāptaṃ sa yo hainamato'rvācīnaṃ cinute mṛtyunā hainaṃ sa āptaṃ cinute<BR>
mṛtyave ha sa ātmānamapidadhātyatha ya enamata ūrdhvaṃ cinute sa<BR>
punarmṛtyumapajayati vidyayā ha vā asyaiṣo'ta ūrdhvaṃ cito bhavati <BR>
<BR>
<BR>
<BR>
10.5.1.[5]<BR>
<BR>
sā vā eṣā vāktredhāvihitā  ṛco yajūṃṣi sāmāni maṇḍalamevarco'rciḥ sāmāni puruṣo<BR>
yajūṃṣyathaitadamṛtaṃ yadetadarcirdīpyata idaṃ tatpuṣkaraparṇaṃ<BR>
tadyatpuṣkaraparṇamupadhāyāgniṃ cinotyetasminnevaitadamṛta ṛṅmayaṃ<BR>
yajurmayaṃ sāmamayamātmānaṃ saṃskurute so'mṛto bhavati <BR>
<BR>
<BR>
<BR>
10.5.2.[6]<BR>
<BR>
yadetanmaṇḍalaṃ tapati  tanmahadukthaṃ tā .!caḥ sa ṛcāṃ loko'tha<BR>
yadetadarcirdīpyate tanmahāvrataṃ tāni sāmāni sa sāmnāṃ loko'tha ya eṣa<BR>
etasminmaṇḍale puruṣaḥ so'gnistāni yajūṃṣi sa yajuṣāṃ lokaḥ <BR>
<BR>
<BR>
<BR>
10.5.2.[7]<BR>
<BR>
saiṣā trayyeva vidyā tapati  taddhaitadapyavidvāṃsa āhustrayī vā eṣā vidyā tapatīti<BR>
vāgghaiva tatpaśyantī vadati <BR>
<BR>
<BR>
<BR>
10.5.2.[8]<BR>
<BR>
sa eṣa etasminmaṇḍale puruṣo'thaitadamṛtaṃ yadetadarcirdīpyate tasmānmṛtyurna<BR>
mriyate'mṛte hyantastasmādu na dṛśyate'mṛte hyantaḥ <BR>
<BR>
<BR>
<BR>
10.5.2.[9]<BR>
<BR>
tadeṣa śloko bhavati  antaram mṛtyoramṛtamityavaraṃ hyetanmṛtyoramṛtam<BR>
mṛtyāvamṛtamāhitamityetasminhi puruṣa etanmaṇḍalam pratiṣṭhitaṃ tapati<BR>
mṛtyurvivasvantaṃ vasta ityasau vā ādityo vivasvāneṣa hyahorātre vivaste tameṣa<BR>
vaste sarvato hyenena parivṛto mṛtyorātmā vivasvatītyetasminhi maṇḍala etasya<BR>
puruṣasyātmaitadeṣa śloko bhavati<BR>
<BR>
<BR>
<BR>
10.5.2.[10]<BR>
<BR>
tayorvā etayoḥ  ubhayoretasya cārciṣa etasya ca puruṣasyaitanmaṇḍalam pratiṣṭhā<BR>
tasmānmahaduktham parasmai na śaṃsennedetām pratiṣṭhāṃ cinadā ityetāṃ ha sa<BR>
pratiṣṭhāṃ cintte yo mahaduktham parasmai śaṃsati tasmādukthaśasam bhūyiṣṭham<BR>
paricakṣate pratiṣṭhācinno hi bhavatītyadhidevatam <BR>
<BR>
<BR>
<BR>
10.5.2.[11]<BR>
<BR>
athādhiyajñam  yade tanmaṇḍalaṃ tapatyayaṃ sa rukmo'tha yadetadarcirdīpyata idaṃ<BR>
tatpuṣkaraparṇamāpo hyetā āpaḥ puṣkaraparṇamatha ya eṣa etasminmaṇḍale<BR>
puruṣo'yameva sa yo'yaṃ hiraṇmayaḥ puruṣastadetadevaitattrayaṃ<BR>
saṃskṛtyehopadhatte tadyajñasyaivānu saṃsthāmūrdhvamutkrāmati tadetamapyeti ya<BR>
eṣa tapati tasmādagniṃ nādriyeta parihantumamutra hyeṣa tadā bhavatītyu<BR>
evādhiyajñam <BR>
<BR>
<BR>
<BR>
10.5.2.[12]<BR>
<BR>
athādhyātmam  yadetanmaṇḍalaṃ tapati yaścaiṣa rukma idaṃ tacuklamakṣannatha<BR>
yadetadarcirdīpyate yaccaitatpuṣkaraparṇamidaṃ tatkṛṣṇamakṣannatha ya eṣa<BR>
etasminmaṇḍale puruṣo yaścaiṣa hiraṇmayaḥ puruṣo'yameva sa yo'yaṃ<BR>
dakṣiṇe'kṣanpuruṣaḥ<BR>
<BR>
<BR>
<BR>
10.5.2.[13]<BR>
<BR>
sa eṣa eva lokampṛṇā  tāmeṣa sarvo'gnirabhisampadyate tasyaitanmithunaṃ yo'yaṃ<BR>
savye'kṣanpuruṣo'rdhamu haitadātmano yanmithunaṃ yadā vai saha mithunenātha<BR>
sarvo'tha kṛtsnaḥ kṛtsnatāyai tadyatte dve bhavato dvandvaṃ hi mithunam<BR>
prajananaṃ tasmāddve-dve lokampṛṇe upadhīyete tasmādu dvābhyāṃ citim<BR>
praṇayanti<BR>
<BR>
<BR>
<BR>
10.5.2.[14]<BR>
<BR>
sa eṣa evendraḥ  yo'yaṃ dakṣiṇe'kṣanpuruṣo'theyamindrāṇī tābhyāṃ devā etāṃ<BR>
vidhṛtimakurvannāsikāṃ tasmājjāyāyā ante nāśnīyādvīryavānhāsmājjāyate<BR>
vīryavantamu ha sā janayati yasyā ante nāśnāti<BR>
<BR>
<BR>
<BR>
10.5.2.[15]<BR>
<BR>
tadetaddevavrataṃ  rājanyabandhavo manuṣyāṇāmanutamāṃ gopāyanti tasmādu teṣu<BR>
vīryavānjāyate'mṛtavākā vayasāṃ sā kṣipraśyenaṃ janayati<BR>
<BR>
<BR>
<BR>
10.5.2.[16]<BR>
<BR>
tau hṛdayasyākāśam pratyavetya  mithunībhavatastau yadā mithunasyāntaṃ<BR>
gacato'tha haitatpuruṣaḥ svapiti tadyathā haivedam mānuṣasya mithunasyāntaṃ<BR>
gatvāsaṃvida iva bhavatyevaṃ haivaitadasaṃvida-iva bhavati daivaṃ hyetanmithunam<BR>
paramo hyeṣa ānandaḥ<BR>
<BR>
<BR>
<BR>
10.5.2.[17]<BR>
<BR>
tasmādevaṃvitsvapyāt  lokyaṃ haite eva taddevate mithunena priyeṇa dhāmnā<BR>
samardhayati tasmādu ha svapantaṃ dhureva na bodhayennedete devate<BR>
mithunobhavantyau hinasānīti tasmādu haitatsuṣupuṣaḥ śleṣmaṇamiva mukham<BR>
bhavatyete eva taddevate retaḥ siñcatastasmādretasa idaṃ sarvaṃ sambhavati yadidaṃ<BR>
kiṃ ca <BR>
<BR>
<BR>
<BR>
10.5.2.[18]<BR>
<BR>
sa eṣa eva mṛtyuḥ  ya eṣa etasminmaṇḍale puruṣo yaścāyaṃ<BR>
dakṣiṇe'kṣanpuruṣastasya haitasya hṛdaye pādāvatihatau tau haitadācidyotkrāmati<BR>
sa yadotkrāmatyatha haitatpuruṣo mriyate tasmādu haitatpretamāhurācedyasyeti <BR>
<BR>
<BR>
<BR>
10.5.2.[19]<BR>
<BR>
eṣa u eva prāṇaḥ  eṣa hīmāḥ sarvāḥ prajā praṇayati tasyaite prāṇāḥ svāḥ sa yadā<BR>
svapityathainamete prāṇāḥ svā apiyanti tasmātsvāpyayaḥ svāpyayo ha vai taṃ svapna<BR>
ityācakṣate paro'kṣam paro'kṣakāmā hi devāḥ <BR>
<BR>
<BR>
<BR>
10.5.2.[20]<BR>
<BR>
sa etaiḥ suptaḥ  na kasya cana veda na manasā saṃkalpayati na vācānnasya rasaṃ<BR>
vijānāti na prāṇena gandhaṃ vijānāti na cakṣuṣā paśyati na śrotreṇa śṛṇotyetaṃ hyete<BR>
tadāpītā bhavanti sa eṣa ekaḥ sanprajāsu bahudhā vyāviṣṭastasmādekā satī<BR>
lokampṛṇā sarvamagnimanuvibhavatyatha yadeka eva tasmādekā <BR>
<BR>
<BR>
10.5.2.[21]<BR>
<BR>
tadāhuḥ  eko mṛtyurbahavā3 ityekaśca bahavaśceti ha brūyādyadahāsāvamutra<BR>
tenaiko'tha yadiha prajāsu bahudhā vyāviṣṭasteno bahavaḥ<BR>
<BR>
<BR>
<BR>
10.5.2.[22]<BR>
<BR>
tadāhuḥ  antike mṛtyurdūrā ityantike ca dūre ceti ha brūyādyadahāyamihādhyātmaṃ<BR>
tenāntike'tha yadasāvamutra teno dūre <BR>
<BR>
<BR>
<BR>
10.5.2.[23]<BR>
<BR>
tadeṣa śloko bhavati  anne bhātyapaśrito rasānāṃ saṃkṣare'mṛta iti<BR>
yadetanmaṇḍalaṃ tapati tadannamatha ya eṣa etasminmaṇḍale puruṣaḥ so'ttā sa<BR>
etasminnanne'paśrito bhātītyadhidevatam<BR>
<BR>
<BR>
<BR>
10.5.2.[24]<BR>
<BR>
athādhyātmam  idameva śarīramannamatha yo'yaṃ dakṣiṇe'kṣanpuruṣaḥ so'ttā sa<BR>
etasminnanne'paśrito bhāti <BR>
<BR>
<BR>
<BR>
10.5.2.[25]<BR>
<BR>
tametamagnirityadhvaryava upāsate  yajurityeṣa hīdaṃ sarvaṃ yunakti sāmeti<BR>
candogā etasminhīdaṃ sarvaṃ samānamukthamiti bahvṛcā eṣa hīdaṃ<BR>
sarvamutthāpayati yāturiti yātuvida etena hīdaṃ sarvaṃ yataṃ viṣamiti sarpāḥ sarpa<BR>
iti sarpavida ūrgiti devā rayiriti manuṣyā māyetyasurāḥ svadheti pitaro devajana iti<BR>
devajanavido rūpamiti gandharvā gandha ityapsarasastaṃ yathā-yathopāsate tadeva<BR>
bhavati taddhainānbhūtvāvati tasmādetamevaṃvitsarvairevaitairupāsīta sarvaṃ<BR>
haitadbhavati sarvaṃ hainametadbhūtvāvati<BR>
<BR>
<BR>
<BR>
10.5.2.[26]<BR>
<BR>
sa eṣa trīṣṭako'gniḥ  ṛgekā yajurekā sāmaikā tadyāṃ kāṃ cātrarcopadadhāti rukma<BR>
eva tasyā āyatanamatha yāṃ yajuṣā puruṣa eva tasyā āyatanamatha yāṃ sāmnā<BR>
puṣkaraparṇameva tasyā āyatanamevaṃ trīṣṭakaḥ<BR>
<BR>
<BR>
<BR>
10.5.2.[27]<BR>
<BR>
te vā ete  ubhe eṣa ca rukma etacca puṣkaraparṇametam puruṣamapīta ubhe<BR>
hyṛkṣāme yajurapīta evamvekeṣṭakaḥ<BR>
<BR>
<BR>
10.5.2.[28]<BR>
<BR>
sa eṣa eva mṛtyuḥ  ya eṣa etasminmaṇḍale puruṣo yaścāyaṃ dakṣiṇe'kṣanpuruṣaḥ<BR>
sa eṣa evaṃvida ātmā bhavati sa<BR>
yadaivaṃvidasmāllokātpraityathaitamevātmānamabhisambhavati so'mṛto bhavati<BR>
mṛtyurhyasyātmā bhavati <BR>
<BR>
<BR>
<BR>
10.5.3.[1]<BR>
<BR>
neva vā idamagre'sadāsīnneva sadāsīt  āsīdiva vā idamagre nevāsīttaddha tanmana<BR>
evāsa <BR>
<BR>
<BR>
<BR>
10.5.3.[2]<BR>
<BR>
tasmādetadṛṣiṇābhyanūktam  nāsadāsīnno sadāsīttadānīmiti neva hi sanmano nevāsat <BR>
<BR>
<BR>
<BR>
10.5.3.[3]<BR>
<BR>
tadidam manaḥ sṛṣṭamāvirabubhūṣat  niruktataram mūrtataraṃ<BR>
tadātmānamanvaicattattapo'tapyata tatprāmūrcattatṣaṭtriṃśataṃ<BR>
sahasrāṇyapaśyadātmano'gnīnarkānmanomayānmanaścitaste manasaivādhīyanta<BR>
manasācīyanta manasaiṣu grahā agṛhyanta manasāstuvata manasāśaṃsanyatkiṃ ca<BR>
yajñe karma kriyate yatkiṃ ca yajñiyaṃ karma manasaiva teṣu tanmanomayeṣu<BR>
manaścitsu manomayamakriyata tadyatkiṃ cemāni bhūtāni manasā saṃkalpayanti<BR>
teṣāmeva sā kṛtistānevādadhati tāṃścinvanti teṣu grahāngṛhṇanti teṣu stuvate teṣu<BR>
śaṃsantyetāvatī vai manaso vibhūtiretāvatī visṛṣṭiretāvanmanaḥ<BR>
ṣaṭtriṃśatsahasrāṇyagnayo'rkāsteṣāmekaika eva tāvānyāvānasau pūrvaḥ<BR>
<BR>
<BR>
<BR>
10.5.3.[4]<BR>
<BR>
tanmano vācamasṛjata  seyaṃ vākṣṛṣṭāvirabubhūṣanniruktatarā mūrtatarā<BR>
sātmānamanvaicatsā tapo'tapyata sā prāmūrcatsā ṣaṭtriṃśataṃ<BR>
sahasrāṇyapaśyadātmano'gnīnarkānvāṅmayānvākcitaste vācaivādhīyanta vācaiṣu<BR>
grahā agṛhyanta vācāstuvata vācāśaṃsanyatkiṃ ca yajñe karma kriyate yatkiṃ ca<BR>
yajñiyaṃ karma vācaiva teṣu tadvāṅmayeṣu vākcitsu vāṅmayamakriyata tadyatkiṃ<BR>
cemāni bhūtāni vācā vadanti teṣāmeva sā kṛtistānevādadhati tāṃścinvanti teṣu<BR>
grahāngṛhṇanti teṣu stuvate teṣu śaṃsantyetāvatī vai vāco vibhūtiretāvatī<BR>
visṛṣṭiretāvatī vākṣaṭtriṃśatsahasrāṇyagnayo'rkāsteṣāmekaika eva tāvānyāvānasau<BR>
pūrvaḥ<BR>
<BR>
<BR>
<BR>
10.5.3.[5]<BR>
<BR>
sā vākprāṇamasṛjata  so'yam prāṇaḥ sṛṣṭa āvirabubhūṣanniruktataro mūrtataraḥ sa<BR>
ātmānamanvaicatsa tapo'tapyata sa prāmūrcatsa ṣaṭtriṃśataṃ<BR>
sahasrāṇyapaśyadātmano'gnīnarkānprāṇamayānprāṇacitaste prāṇenaivādhīyanta<BR>
prāṇenācīyanta prāṇenaiṣu grahā agṛhyanta prāṇenāstuvata prāṇenāśaṃsanyatkiṃ ca<BR>
yajñe karma kriyate yatkiṃ ca yajñiyaṃ karma prāṇenaiva teṣu tatprāṇamayeṣu<BR>
prāṇacitsu prāṇamayamakriyata tadyatkiṃ cemāni bhūtāni prāṇena prāṇanti teṣāmeva<BR>
sā kṛtistānevādadhati tāṃṣcinvanti teṣu grahāngṛhṇanti teṣu stuvate teṣu<BR>
śaṃsantyetāvatī vai prāṇasya vibhūtiretāvatī visṛṣṭiretāvānprāṇaḥ ṣaṭtriṃśa <BR>
<BR>
<BR>
<BR>
10.5.3.[6]<BR>
<BR>
sa prāṇaścakṣurasṛjata  tadidaṃ cakṣuḥ sṛṣṭamāvirabubhūṣanniruktataram<BR>
mūrtataraṃ tadātmānamanvaicattattapo'tapyata tatprāmūrcattatṣaṭtriṃśataṃ<BR>
sahasrāṇyapaśyadātmano'gnīnarkāścakṣurmayāṃścakṣuścitaste cakṣuṣaivādhīyanta<BR>
cakṣuṣācīyanta cakṣuṣaiṣu grahā agrṛhyanta cakṣuṣāstuvata<BR>
cakṣuṣāśaṃsanyatkiṃ ca yajñe karma kriyate yatkiṃ ca yajñiyaṃ karma cakṣuṣaiva<BR>
teṣu taccakṣurmayeṣu cakṣuścitsu cakṣurmayamakriyata tadyatkiṃ cemāni bhūtāni<BR>
cakṣuṣā paśyanti teṣāmeva sā kṛtistānevādadhati tāṃścinvanti teṣu grahāngṛhṇanti<BR>
teṣu stuvate teṣu śaṃsantyetāvatī vai cakṣuṣo vibhūtiretāvatī visṛṣṭiretāvaccakṣuḥ<BR>
ṣaṭtriṃśa <BR>
<BR>
<BR>
<BR>
10.5.3.[7]<BR>
<BR>
taccakṣuḥ śrotramasṛjata  tadidaṃ śrotraṃ sṛṣṭamāvirabubhūṣanniruktataram<BR>
mūrtataraṃ tadātmānamanvaicattattapo'tapyata tatprāmūrcattatṣaṭtriṃśataṃ<BR>
sahasrāṇyapaśyadātmano'gnīnarkāṇcrotramayāñcrotracitaste śrotreṇaivādhīyanta<BR>
śrotreṇācīyanta śrotreṇaiṣu grahā agṛhyanta śrotreṇāstuvata śrotreṇāśaṃsanyatkiṃ ca<BR>
yajñe karma kriyate yatkiṃ ca yajñiyaṃ karma śrotreṇaiva teṣu tacrotramayeṣu<BR>
śrotracitsu śrotramayamakriyata tadyatkiṃ cemāni bhūtāni śrotreṇa śṛṇvanti<BR>
teṣāmeva sā kṛtistānevādadhati tāṃścinvanti teṣu grahāngṛhṇanti teṣu stuvate teṣu<BR>
śaṃsantyetāvatī vai śrotrasya vibhūtiretāvatī visṛṣṭiretāvacrotraṃ ṣaṭtriṃśa<BR>
<BR>
<BR>
<BR>
10.5.3.[8]<BR>
<BR>
tacrotraṃ karmāsṛjata  tatprāṇānabhisamamūrcadimaṃ<BR>
saṃdeghamannasaṃdehamakṛtsnaṃ vai karmarte prāṇebhyo'kṛtsnā uvai prāṇā ṛte<BR>
karmaṇaḥ <BR>
<BR>
<BR>
<BR>
10.5.3.[9]<BR>
<BR>
tadidaṃ karma sṛṣṭamāvirabubhūṣat  niruktataram mūrtataraṃ<BR>
tadātmānamanvaicattattapo'tapyata tatprāmūrcattatṣaṭtriṃśataṃ<BR>
sahasrāṇyapaśyadātmano'gnīnarkānkarmamayānkarmacitaste karmaṇaivādhīyanta<BR>
karmaṇācīyanta karmaṇaiṣu grahā agṛhyanta karmaṇāstuvata karmaṇāśaṃsanyatkiṃ<BR>
ca yajñe karma kriyate yatkiṃ ca yajñiyaṃ karma karmaṇaiva teṣu tatkarmamayeṣu<BR>
karmacitsu karmamayamakriyata tadyatkiṃ cemāni bhūtāni karma kurvate teṣāmeva<BR>
sā kṛtistānevādadhati tāṃścinvanti teṣu grahāngṛhṇanti teṣu stuvate teṣu<BR>
śaṃsantyetāvatī vai karmaṇo vibhūtiretāvatī visṛṣṭiretāvatkarma ṣaṭtriṃśa <BR>
<BR>
<BR>
<BR>
10.5.3.[10]<BR>
<BR>
tatkarmāgnimasṛjata  āvistarāṃ vā agniḥ karmaṇaḥ karmaṇā hyenaṃ janayanti<BR>
karmaṇendhate<BR>
<BR>
<BR>
<BR>
10.5.3.[11]<BR>
<BR>
so'yamagniḥ sṛṣṭa āvirabubhūṣat  niruktataro mūrtataraḥ sa ātmānamanvaicatsa<BR>
tapo'tapyata sa prāmūrcatsa ṣaṭtriṃśataṃ<BR>
sahasrāṇyapaśyadātmano'gnīnarkānagnimayānagnicitaste'gninaivādhīyantāgninācīyan<BR>
tāgninaiṣu grahā agṛhyantāgnināstuvatāgnināśaṃsanyatkiṃ ca yajñe karma kriyate<BR>
yatkiṃ ca yajñiyaṃ karmāgninaiva teṣu tadagnimayeṣvagnicitsvagnimayamakriyata<BR>
tadyatkiṃ cemāni bhūtānyagnimindhate teṣāmeva sā kṛtistānevādadhati tāṃścinvanti<BR>
teṣu grahāngṛhṇanti teṣu stuvate teṣu śaṃsantyetāvatī vā agnervibhūtiretāvatī<BR>
visṛṣṭiretāvānagniḥ ṣaṭtriṃśatsahasrāṇyagnayo=rkāsteṣāmekaika eva tāvānyāvānasau<BR>
pūrvaḥ <BR>
<BR>
<BR>
<BR>
10.5.3.[12]<BR>
<BR>
te haite vidyācita eva  tānhaitānevaṃvide sarvadā sarvāṇi bhūtāni cinvantyapi svapate<BR>
vidyayā haivaita evaṃvidaścitā bhavanti <BR>
<BR>
<BR>
<BR>
10.5.4.[1]<BR>
<BR>
ayaṃ vāva loka eṣo'gniścitaḥ  tasyāpa eva pariśrito manuṣyā yajuṣmatya iṣṭakāḥ<BR>
sūdadohā oṣadhayaśca vanaspatayaśca purīṣamāhutayaḥ samidho'gnirlokampṛṇā<BR>
tadvā etatsarvamagnimevābhisampadyate tatsarvo'gnirlokampṛṇāmabhisampadyate sa<BR>
yo haitadevaṃ veda lokampṛṇāmenam bhūtametatsarvamabhisampadyate<BR>
<BR>
<BR>
<BR>
10.5.4.[2]<BR>
<BR>
antarikṣaṃ ha tvevaiṣo'gniścitaḥ  tasya dyāvāpṛthivyoreva saṃdhiḥ pariśritaḥ pareṇa<BR>
hāntarikṣaṃ dyāvāpṛthivī saṃdhattastāḥ pariśrito vayāṃsi yajuṣmatya iṣṭakā varṣaṃ<BR>
sūdadohā marīcayaḥ purīṣamāhutayaḥ samidho vāyurlokampṛṇā tadvā etatsarvaṃ<BR>
vāyumevābhisampadyate tatsarvo'gnirlo <BR>
<BR>
<BR>
<BR>
10.5.4.[3]<BR>
<BR>
dyaurha tvevaiṣo'gniścitaḥ  tasyāpa eva pariśrito yathā ha vā idaṃ kośaḥ samubjita<BR>
evamime lokā apsvantastadyā imāṃlokānpareṇāpastāḥ pariśrito devā yajuṣmatya<BR>
iṣṭakā yadevaitasmiṃloke'nnaṃ tatsūdadohā nakṣatrāṇi purīṣamāhutayaḥ samidha<BR>
ādityo lokampṛṇā tadvā etatsarvamādityamevābhisampadyate tatsarvo'gnirlo <BR>
<BR>
<BR>
<BR>
10.5.4.[4]<BR>
<BR>
ādityo ha tvevaiṣo'gniścitaḥ  tasya diśa eva pariśritastāḥ ṣaṣṭiśca trīṇi ca śatāni<BR>
bhavanti ṣaṣṭiśca ha vai trīṇi ca śatānyādityaṃ diśaḥ samantam pariyanti raśmayo<BR>
yajuṣmatya iṣṭakāstāḥ ṣaṣṭiścaiva trīṇi ca śatāni bhavanti ṣaṣṭiśca ha vai trīṇi ca<BR>
śatānyādityasya raśmayastadyatpariśritsu yajuṣmatīḥ pratyarpayati raśmīṃstaddikṣu<BR>
pratyarpayatyatha yadantarā diśaśca raśmīṃśca tatsūdadohā atha yaddikṣu ca<BR>
raśmiṣu cānnaṃ tatpurīṣaṃ tā āhutayastāḥ samidho'tha yaddiśa iti ca raśmaya iti<BR>
cākhyāyate tallokampṛṇā tadvā etatsarvaṃ diśa iti caiva raśmaya iti cākhyāyate<BR>
tatsarvo'gnirlo <BR>
<BR>
<BR>
<BR>
10.5.4.[5]<BR>
<BR>
nakṣatrāṇi ha tvevaiṣo'gniścitaḥ  tāni vā etāni saptaviṃśatirnakṣatrāṇi saptaviṃśatiḥ<BR>
saptaviṃśatirhopanakṣatrāṇyekaikaṃ nakṣatramanūpatiṣṭhante tāni sapta ca śatāni<BR>
viṃśatiścādhi ṣaṭtriṃśattato yāni sapta ca śatāni viṃśatiśceṣṭakā eva tāḥ ṣaṣṭiśca<BR>
trīṇi ca śatāni pariśritaḥ ṣaṣṭiśca trīṇi ca śatāni yajuṣmatyo'tha yānyadhi<BR>
ṣaṭtriṃśatsa trayodaśo māsaḥ sa ātmā triṃśadātmā pratiṣṭhā dve śira eva ṣaṭtriṃśyau<BR>
tadyatte dve bhavato dvyakṣaraṃ hi śiro'tha yadantarā nakṣatre tatsūdadohā atha<BR>
yannakṣatreṣvannaṃ tatpurīṣaṃ tā āhutayastāḥ samidho'tha<BR>
yannakṣatrāṇītyākhyāyate tallokampṛṇā tadvā etatsarvaṃnakṣatrāṇītyevākhyāyate<BR>
tatsarvo'gnirlo <BR>
<BR>
<BR>
<BR>
10.5.4.[6]<BR>
<BR>
tā vā etāḥ  ekaviṃśatirbṛhatya ekaviṃśo vai svargo loko bṛhatī svargo lokastadeṣa<BR>
svargaṃ lokamabhisampadyata ekaviṃśaṃ ca stomam bṛhatīṃ ca candaḥ <BR>
<BR>
<BR>
<BR>
10.5.4.[7]<BR>
<BR>
candāṃsi ha tvevaiṣo'gniścitaḥ  tāni vā etāni sapta candāṃsi caturuttarāṇi tricāni teṣāṃ<BR>
sapta ca śatāni viṃśatiścākṣarāṇyadhi ṣaṭtriṃśattato yāni sapta ca śatāni<BR>
viṃśatiśceṣṭakā eva tāḥ ṣaṣṭiśca trīṇi ca śatāni pariśritaḥ ṣaṣṭiśca trīṇi ca śatāni<BR>
yajuṣmatyo'tha yānyadhi ṣaṭtriṃśatsa trayodaśo māsaḥ sa ātmā triṃśadātmā<BR>
pratiṣṭhā dve prāṇā dve śira eva ṣaṭtriṃśyau tadyatte dve bhavato dvyakṣaraṃ hi<BR>
śiraḥ<BR>
<BR>
<BR>
<BR>
10.5.4.[8]<BR>
<BR>
tasyai vā etasyai ṣaṭtriṃśadakṣarāyai bṛhatyai  yāni daśa prathamānyakṣarāṇi sā<BR>
daśākṣaraikapadātha yāni viṃśatiḥ sā viṃśatyakṣarā dvipadātha yāni triṃśatsā<BR>
triṃśadakṣarā virāḍatha yāni trayastriṃśatsā trayastriṃśadakṣarātha yāni<BR>
catustriṃśatsā catustriṃśadakṣarā svarāḍatha<BR>
yatsarvaiścandobhirayamagniścitastadaticandāstā u sarvā iṣṭakā eveṣṭaketi<BR>
trīṇyakṣarāṇi tripadā gāyatrī tenaiṣa gāyatro'gnirmṛdāpa iti trīṇyakṣarāṇi tripadā<BR>
gāyatrī teno evaiṣa gāyatro'tha yadantarā candasī tatsūdadohā atha<BR>
yaccandaḥsvannaṃ tatpurīṣaṃ tā āhutayastāḥ samidho'tha yaccandāṃsītyākhyāyate<BR>
tallokampṛṇā tadvā etatsarvaṃ candāṃsītyevākhyāyate tatsarvo'gnirlo <BR>
<BR>
<BR>
<BR>
10.5.4.[9]<BR>
<BR>
tā vā etāḥ  ekaviṃśatirbṛhatya ekaviṃśo vai svargo loko bṛhatī svargo lokastadeṣa<BR>
svargaṃ lokamabhisampadyata ekaviṃśaṃ ca stomam bṛhatīṃ ca candaḥ <BR>
<BR>
<BR>
<BR>
10.5.4.[10]<BR>
<BR>
saṃvatsaro ha tvevaiṣo'gniścitaḥ  tasya rātraya eva pariśritastāḥ ṣaṣṭiśca trīṇi ca<BR>
śatāni bhavanti ṣaṣṭiśca ha vai trīṇi ca śatāni saṃvatsarasya rātrayo'hāni yajuṣmatya<BR>
iṣṭakāstāḥ ṣaṣṭiścaiva trīṇi ca śatāni bhavanti ṣaṣṭiśca ha vai trīṇi ca śatāni<BR>
saṃvatsarasyāhānyatha yā amūḥ ṣaṭtriṃśadiṣṭakā atiyanti yaḥ sa trayodaśo māsa<BR>
ātmārdhamāsāśca te māsāśca caturviṃśatirardhamāsā dvādaśa māsā atha<BR>
yadantarāhorātre tatsūdadohā atha yadahorātreṣvannaṃ tatpurīṣaṃ tā āhutayastāḥ<BR>
samidho'tha yadahorātrāṇītyākhyāyate tallokampṛṇā tadvā<BR>
etatsarvamahorātrāṇītyevākhyāyate tatsarvo'gnirlo<BR>
<BR>
<BR>
<BR>
10.5.4.[11]<BR>
<BR>
tā vā etāḥ  ekaviṃśatirbṛhatya ekaviṃśo vai svargo loko bṛhatī svargo lokastadeṣa<BR>
svargaṃ lokamabhisampadyate ekaviṃśaṃ ca stomam bṛhatīṃ ca candaḥ <BR>
<BR>
<BR>
<BR>
10.5.4.[12]<BR>
<BR>
ātmā ha tvevaiṣo'gniścitaḥ  tasyāsthīnyeva pariśritastāḥ ṣaṣṭiśca trīṇi ca śatāni<BR>
bhavanti ṣaṣṭiśca ha vai trīṇi ca śatāni puruṣasyāsthīni majjāno yajuṣmatya<BR>
iṣṭakāstāḥ ṣaṣṭiścaiva trīṇi ca śatāni bhavanti ṣaṣṭiśca ha vai trīṇi ca śatāni<BR>
puruṣasya majjāno'tha yā amūḥ ṣaṭtriṃśadiṣṭakā atiyanti yaḥ sa trayodaśo māsa<BR>
ātmā prāṇaḥ sa tasya triṃśadātmanvidhāḥ pratiṣṭhāyāṃ dve śīrṣandve tadyatte dve<BR>
bhavato dvikapālaṃ hi śiro'tha yenemāni parvāṇi saṃtatāni tatsūdadohā athaitattrayaṃ<BR>
yenāyamātmā pracanno loma tvaṅmāṃsamiti tatpurīṣaṃ yatpibati tā āhutayo<BR>
yadaśnāti tāḥ samidho'tha yadātmetyākhyāyate tallokampṛṇā tadvā<BR>
etatsarvamātmetyevākhyāyate tatsarvo'gnirlo <BR>
<BR>
<BR>
<BR>
10.5.4.[13]<BR>
<BR>
tā vā etāḥ  ekaviṃśatirbṛha<BR>
<BR>
<BR>
<BR>
10.5.4.[14]<BR>
<BR>
sarvāṇi ha tveva bhūtāni  sarve devā eṣo'gniścita āpo vai sarve devāḥ sarvāṇi bhūtāni<BR>
tā haitā āpa evaiṣo'gniścitastasya nāvyā eva pariśritastāḥ ṣaṣṭiśca trīṇi ca śatāni<BR>
bhavanti ṣaṣṭiśca ha vai trīṇi ca śatānyādityaṃ nāvyāḥ samantam pariyanti nāvyā u<BR>
eva yajuṣmatya iṣṭakāstāḥ ṣaṣṭiścaiva trīṇi ca śatāni bhavanti ṣaṣṭiśca ha vai trīṇi<BR>
ca śatānyādityaṃ nāvyā abhikṣarantyatha yadantarā nāvye tatsūdadohā atha yā amūḥ<BR>
ṣaṭtriṃśadiṣṭakā atiyanti yaḥ sa trayodaśo māsa ātmāyameva sa yo'yaṃ hiraṇmayaḥ<BR>
puruṣaḥ <BR>
<BR>
<BR>
<BR>
10.5.4.[15]<BR>
<BR>
tasyaite pratiṣṭhe  rukmaśca puṣkaraparṇaṃ cāpaścādityamaṇḍalaṃ ca srucau bāhū<BR>
tāvindrāgnī dve svayamātṛṇe iyaṃ cāntarikṣaṃ ca tisro viśvajyotiṣa etā devatā<BR>
agnirvāyurāditya etā hyeva devatā viśvaṃ jyotirdvādaśartavyāḥ sa saṃvatsaraḥ sa ātmā<BR>
pañca pañcacūḍāḥ sa yajñaste devā atha yadvikarṇī ca svayamātṛṇā cāśmā<BR>
pṛśniryaścite'gnirnidhīyate sā pañcatrīṃśī lokampṛṇāyai yajuḥ ṣaṭtriṃśī so'syaiṣa<BR>
sarvasyāntamevātmā sa eṣa sarvāsāmapām madhye sa eṣa sarvaiḥ kāmaiḥ sampanna<BR>
āpo vai sarve kāmāḥ sa eṣo'kāmaḥ sarvakāmo na hyetaṃ kasya cana kāmaḥ<BR>
<BR>
<BR>
<BR>
10.5.4.[16]<BR>
<BR>
tadeṣa śloko bhavati  vidyayā tadārohanti yatra kāmāḥ parāgatāḥ na tatra dakṣiṇā<BR>
yanti nāvidvāṃsastapasvina iti na haiva taṃ lokaṃ dakṣiṇābhirna<BR>
tapasānevaṃvidaśnuta evaṃvidāṃ haiva sa lokaḥ <BR>
<BR>
<BR>
<BR>
10.5.4.[17]<BR>
<BR>
abhram purīṣam  candramā āhutayo nakṣatrāṇi samidho yaccandramā nakṣatre<BR>
vasatyāhutistatsamidhi vasatyetadu vā āhuterannameṣā pratiṣṭhā tasmādāhutirna<BR>
kṣīyata etaddhyasyā annameṣā pratiṣṭhātha yaddevā ityākhyāyate tallokampṛṇā<BR>
tadvā etatsarvaṃ devā ityevākhyāyate <BR>
<BR>
<BR>
<BR>
10.5.4.[18]<BR>
<BR>
tadetadṛcābhyuktam  viśve devā anu tatte yajurguriti sarvāṇi hyatra bhūtāni sarve<BR>
devā yajureva bhavanti tatsarvo'gnirlokampṛṇāmabhisampadyate sa yo haitadevaṃ<BR>
veda lokampṛṇāmenam bhūtametatsarvamabhisampadyate <BR>
<BR>
<BR>
<BR>
10.5.4.[19]<BR>
<BR>
tā vā etāḥ  ekaviṃśatirbṛhatya ekaviṃśo vai svargo loko bṛhatī svargo lokastadeṣa<BR>
svargaṃ lokamabhisampadyata ekaviṃśaṃ ca stomam bṛhatīṃ ca candaḥ<BR>
<BR>
<BR>
10.5.5.[1]<BR>
<BR>
kuśrirha vājaśravaso'gniṃ cikye  taṃ hovāca suśruvāḥ kauṣyo gautama<BR>
yadagnimacaiṣīḥ prāñcamenamacaiṣīḥ<BR>
pratyañcamenamacaiṣīrnyañcamenamacaiṣīruttānamenamacaiṣīḥ <BR>
<BR>
<BR>
<BR>
10.5.5.[2]<BR>
<BR>
yadyahainam prāñcamacaiṣīḥ yathā parāca āsīnāya<BR>
pṛṣṭhato'nnādyamupāharettādṛktanna te haviḥ pratigrahīṣyati<BR>
<BR>
<BR>
<BR>
10.5.5.[3]<BR>
<BR>
yadyu vā enam pratyañcamacaiṣīḥ  kasmādasya tarhi paścātpucamakārṣīḥ<BR>
<BR>
<BR>
<BR>
10.5.5.[4]<BR>
<BR>
yadyu vā enaṃ nyañcamacaiṣīḥ  yathā nīcaḥ śayānasya pṛṣṭhe'nnādyam<BR>
pratiṣṭhāpayettādṛktannaiva te haviḥ pratigrahīsyati<BR>
<BR>
<BR>
<BR>
10.5.5.[5]<BR>
<BR>
yadyu vā enamuttānamacaiṣīḥ  na vā uttānaṃ vayaḥ svargaṃ lokamabhivahati na tvā<BR>
svargaṃ lokamabhivakṣyatyasvargya u te bhaviṣyatīti<BR>
<BR>
<BR>
<BR>
10.5.5.[6]<BR>
<BR>
sa hovāca  prāñcamenamacaiṣam pratyañcamenamacaiṣaṃ<BR>
nyañcamenamacaiṣamuttānamenamacaiṣaṃ sarvā anu diśa enamacaiṣamiti<BR>
<BR>
<BR>
10.5.5.[7]<BR>
<BR>
sa yatprāñcam puruṣamupadadhāti  prācyau srucau tatprāṅ cīyate'tha yatpratyañcaṃ<BR>
kūrmamupadadhāti pratyañci paśuśīrṣāṇi tatpratyaṅ cīyate'tha yannyañcaṃ<BR>
kūrmamupadadhāti nyañci paśuśīrṣāṇi nīcīriṣṭakāstannyaṅ cīyate'tha yaduttānam<BR>
puruṣamupadadhātyuttāne srucā uttānamulūkhalamuttānāmukhāṃ<BR>
taduttānaścīyate'tha yatsarvā anu diśaḥ parisarpamiṣṭakā upadadhāti<BR>
tatsarvataścīyate<BR>
<BR>
<BR>
<BR>
10.5.5.[8]<BR>
<BR>
atha ha koṣā dhāvayantaḥ  nirūḍhaśirasamagnimupādhāvayāṃ cakrusteṣāṃ haika<BR>
uvāca śrīrvai śiraḥ śriyamasya nirauhītsarvajyāniṃ jyāsyata iti sa ha tathaivāsa<BR>
<BR>
<BR>
<BR>
10.5.5.[9]<BR>
<BR>
atha haika uvāca  prāṇā vai śiraḥ prāṇānasya nirauhītkṣipre'muṃ lokameṣyatīti sa u<BR>
ha tathaivāsa <BR>
<BR>
<BR>
<BR>
10.5.5.[10]<BR>
<BR>
ūrdhvo vā eṣa etaccīyate  yaddarbhastambo logeṣṭakāḥ puṣkaraparṇaṃ<BR>
rukmapuruṣau srucau svayamātṛṇā dūrveṣṭakā dviyajū retaḥsicau viśvajyotirṛtavye<BR>
aṣāḍhā kūrmo'tha hāsyaitadeva pratyakṣatamāṃ śiro yaścite'gnirnidhīyate tasmānna<BR>
nirūhet<BR>
<BR>
<BR>
<BR>
10.6.1.[1]<BR>
<BR>
atha haite'ruṇe  aupaveśau samājagmuḥ satyayajñaḥ pauluṣirmahāśālo jābālo buḍila<BR>
āśvatarāśvirindradyumno bhāllaveyo janaḥ śārkarākṣyaste ha vaiśvānare samāsata<BR>
teṣāṃ ha vaiśvānare na samiyāya<BR>
<BR>
<BR>
<BR>
10.6.1.[2]<BR>
<BR>
te hocuḥ  aśvapatirvā ayaṃ kaikeyaḥ samprati vaiśvānaraṃ veda taṃ gacāmeti te<BR>
hāśvapatiṃ kaikeyamājagmustebhyo ha pṛthagāvasathānpṛthagapacitīḥ<BR>
pṛthakṣāhasrāntsomānprovāca te ha prātarasaṃvidānā eva samitprāṇayaḥ<BR>
praticakramira upa tvāyāmeti <BR>
<BR>
<BR>
<BR>
10.6.1.[3]<BR>
<BR>
sa hovāca  yannu bhagavanto'nūcānā anūcānaputrāḥ kimidamiti te hocurvaiśvānaraṃ<BR>
ha bhagavāntsamprati veda taṃ no brūhīti sa hovāca samprati khalu nvā ahaṃ<BR>
vaiśvānaraṃ vedābhyādhatta samidha upetā stheti<BR>
<BR>
<BR>
<BR>
10.6.1.[4]<BR>
<BR>
sa hovācāruṇamaupaveśiṃ  gautama kaṃ tvaṃ vaiśvānaraṃ vettheti pṛthivīmeva<BR>
rājanniti hovācomiti hovācaiṣa vai vaiśvānara etaṃ hi vai tvam pratiṣṭhāṃ<BR>
vaiśvānaraṃ vettha tasmāttvam pratiṣṭhitaḥ prajayā paśubhirasi yo vā etam<BR>
pratiṣṭhāṃ vaiśvānaraṃ vedāpa punarmṛtyuh+ jayati sarvamāyureti pādau tvā etau<BR>
vaiśvānarasya pādau te'mlāsyatāṃ yadi ha nāgamiṣya iti pādau te'viditāvabhaviṣyatāṃ<BR>
yadi ha nāgamiṣya iti vā<BR>
<BR>
<BR>
10.6.1.[5]<BR>
<BR>
atha hovāca satyayajñam pauluṣim  prācīnayogya kaṃ tvaṃ vaiśvānaraṃ vetthetyapa<BR>
eva rājanniti hovācomiti hovācaiṣa vai rayirvaiśvānara etaṃ hi vai tvaṃ rayiṃ<BR>
vaiśvānaraṃ vettha tasmāttvaṃ rayimānpuṣṭimānasi yo vā etaṃ rayiṃ vaiśvānaraṃ<BR>
vedāpa punarmṛtyuṃ jayati sarvamāyureti vastistvā eṣa vaiśvānarasya<BR>
vastistvāhāsyadyadi ha nāgamiṣya iti vastiste'vidito'bhaviṣyadyadi ha nāgamiṣya iti<BR>
vā <BR>
<BR>
<BR>
<BR>
10.6.1.[6]<BR>
<BR>
atha hovāca mahāśālaṃ jābālam  aupamanyava kaṃ tvaṃ vaiśvānaraṃ<BR>
vetthetyākāśameva rājanniti hovācomiti hovācaiṣa vai bahulo vaiśvānara etaṃ hi vai<BR>
tvam bahulaṃ vaiśvānaraṃ vettha tasmāttvam bahuḥ prajayā paśubhirasi yo vā etam<BR>
bahulaṃ vaiśvānaraṃ vedāpa punarmṛtyuṃ jayati sarvamāyuretyātmā tvā eṣa<BR>
vaiśvānarasyātmā tvāhāsyadyadi ha nāgamiṣya ityātmā te'vidito'bhaviṣyadyadi ha<BR>
nāgamiṣya iti vā<BR>
<BR>
<BR>
<BR>
10.6.1.[7]<BR>
<BR>
atha hovāca buḍilamāśvatarāśvim  vaiyāghrapadya kaṃ tvaṃ vaiśvānaraṃ vettheti<BR>
vāyumeva rājanniti hovācomiti hovācaiṣa vai pṛthagvartmā vaiśvānara etaṃ hi vai<BR>
tvam pṛthagvartmānaṃ vaiśvānaraṃ vettha tasmāttvām pṛthagrathaśreṇayo'nuyānti yo<BR>
vā etam pṛthagvartmānaṃ vaiśvānaraṃ vedāpa punarmṛtyuṃ jayati sarvamāyureti<BR>
prāṇastvā eṣa vaiśvānarasya prāṇastvāhāsyadyadi ha nāgamiṣya iti<BR>
prāṇaste'vidito'bhaviṣyadyadi ha nāgamiṣya iti vā<BR>
<BR>
<BR>
<BR>
10.6.1.[8]<BR>
<BR>
atha hovācendradyumnam bhāllaveyam  vaiyāghrapadya kaṃ tvaṃ vaiśvānaraṃ<BR>
vetthetyādityameva rājanniti hovācomiti hovācaiṣa vai sutatejā vaiśvānara etaṃ hi vai<BR>
tvaṃ sutatejasaṃ vaiśvānaraṃ vettha tasmāttavaiṣa suto'dyamānaḥ<BR>
pacyamāno'kṣīyamāṇo gṛheṣu tiṣṭhati yo vā etaṃ sutatejasaṃ vaiśvānaraṃ vedāpa<BR>
punarmṛtyuṃ jayati sarvamāyureti cakṣustvā etadvaiśvānarasya cakṣustvāhāsyadyadi<BR>
ha nāgamiṣya iti cakṣuste'viditamabhaviṣyadyadi ha nāgamiṣya iti vā <BR>
<BR>
<BR>
<BR>
10.6.1.[9]<BR>
<BR>
atha hovāca janaṃ śārkarākṣyam  sāyavasa kaṃ tvaṃ vaiśvānaraṃ vettheti divameva<BR>
rājanniti hovācomiti hovācaiṣa vā atiṣṭhā vaiśvānara etaṃ hi vai tvamatiṣṭhāṃ<BR>
vaiśvānaraṃ vettha tasmāttvaṃ samānānatitiṣṭhasi yo vā etamatiṣṭhāṃ vaiśvānaraṃ<BR>
vedāpa punarmṛtyuṃ jayati sarvamāyureti mūrdhā tvā eṣa vaiśvānarasya mūrdhā<BR>
tvāhāsyadyadi ha nāgamiṣya iti mūrdhā te'vidito'bhaviṣyadyadi ha nāgamiṣya iti vā<BR>
<BR>
<BR>
10.6.1.[10]<BR>
<BR>
tānhovāca  ete vai yūyam pṛthagvaiśvānarānvidvāṃsaḥ pṛthagannamaghasta<BR>
prādeśamātramiva ha vai devāḥ suviditā abhisampannāstathā tu va enānvakṣyāmi<BR>
yathā prādeśamātramevābhisampādayiṣyāmīti <BR>
<BR>
<BR>
<BR>
10.6.1.[11]<BR>
<BR>
sa hovāca  mūrdhānamupadiśanneṣa vā atiṣṭhā vaiśvānara iti cakṣuṣī<BR>
upadiśannuvācaiṣa vai sutatejā vaiśvānara iti nāsike upadiśannuvācaiṣa vai<BR>
pṛthagvartmā vaiśvānara iti mukhyamākāśamupadiśannuvācaiṣa vai bahulo<BR>
vaiśvānara iti mukhyā apa upadiśannuvācaiṣa vai rayirvaiśvānaro iti<BR>
cubukamupadiśannuvācaiṣa vai pratiṣṭhā vaiśvānara iti sa eṣo'gnirvaiśvānaro<BR>
yatpuruṣaḥ sa yo haitamevamagniṃ vaiśvānaram puruṣavidham puruṣe'ntaḥ<BR>
pratiṣṭhitaṃ vedāpa punarmṛtyuṃ jayati sarvamāyureti na hāsya bruvāṇaṃ cana<BR>
vaiśvānaro hinasti<BR>
<BR>
<BR>
<BR>
10.6.2.[1]<BR>
<BR>
dvayaṃ vā idamattā caivādyaṃ ca  tadyadobhayaṃ samāgacatyattaivākhyāyate nādyam<BR>
<BR>
<BR>
<BR>
10.6.2.[2]<BR>
<BR>
sa vai yaḥ so'ttāgnireva saḥ  tasminyatkiṃ cābhyādadhatyāhitaya evāsya tā āhitayo ha<BR>
vai tā āhutaya ityācakṣate paro'kṣam paro'kṣakāmā hi devāḥ <BR>
<BR>
<BR>
<BR>
10.6.2.[3]<BR>
<BR>
ādityo vā attā  tasya candramā evāhitayaścandramasaṃ hyāditya<BR>
ādadhatītyadhidevatam <BR>
<BR>
<BR>
<BR>
10.6.2.[4]<BR>
<BR>
athādhyātmam  prāṇo vā attā tasyānnamevāhitayo'nnaṃ hi prāṇa ādadhatīti nvagneḥ <BR>
<BR>
<BR>
<BR>
10.6.2.[5]<BR>
<BR>
athārkasya  agnirvā arkastasyāhutaya eva kamāhutayo hyagnaye kam<BR>
<BR>
<BR>
<BR>
10.6.2.[6]<BR>
<BR>
ādityo vā arkaḥ  tasya candramā eva kaṃ candramā hyādityāya kamityadhidevatam <BR>
<BR>
<BR>
<BR>
10.6.2.[7]<BR>
<BR>
athādhyātmam  prāṇo vā arkastasyānnameva kamannaṃ hi prāṇāya kamiti<BR>
nvevārkasya <BR>
<BR>
<BR>
<BR>
10.6.2.[8]<BR>
<BR>
athokthasya  agnirvā uktasyāhutaya eva thamāhutibhirhyagniruttiṣṭhati <BR>
<BR>
<BR>
<BR>
10.6.2.[9]<BR>
<BR>
ādityo vā uk  tasya candramā eva thaṃ candramasā hyāditya uttiṣṭhatītyadhidevatam<BR>
<BR>
<BR>
<BR>
10.6.2.[10]<BR>
<BR>
athādhyātmam  prāṇo vā uktasyānnameva thamannena hi prāṇa uttiṣṭhatīti<BR>
nvevokthasya sa eṣo'gnividho'rkavidha ukthavidho yatpuruṣaḥ sa yo<BR>
haitamevamagnividhamarkavidhamukthavidham puruṣamupāste viduṣo<BR>
haivāsyaivam bhrātṛvyo mlāyati <BR>
<BR>
<BR>
<BR>
10.6.2.[11]<BR>
<BR>
prāṇena vā agnirdīpyate  agninā vāyurvāyunāditya ādityena candramāścandramasā<BR>
nakṣatrāṇi nakṣatrairvidyudetāvatī vai dīptirasmiṃśca loke'muṣmiṃśca sarvā haitāṃ<BR>
dīptiṃ dīpyate'smiṃśca loke'muṣmiṃśca ya evaṃ veda <BR>
<BR>
<BR>
<BR>
10.6.3.[1]<BR>
<BR>
satyam brahmetyupāsīta  atha khalu kratumayo'yam puruṣaḥ sa<BR>
yāvatkraturayamasmāllokātpraityevaṃkraturhāmuṃ lokam pretyābhisambhavati<BR>
<BR>
<BR>
<BR>
10.6.3.[2]<BR>
<BR>
sa ātmānamupāsīta  manomayam prāṇaśarīram bhārūpamākāśātmānaṃ<BR>
kāmarūpiṇam<BR>
manojavasaṃ satyasaṃkalpaṃ satyadhṛtiṃ sarvagandhaṃ sarvarasaṃ sarvā anu diśaḥ<BR>
prabhūtaṃ sarvamidamabhyāptamavākkamanādaraṃ yathā vrīhirvā yavo vā śyāmāko<BR>
vā śyāmākataṇḍulo vaivamayamantarātmanpuruṣo hiraṇmayo yathā<BR>
jyotiradhūmamevaṃ jyāyāndivo jyāyānākāśājjyāyānasyai pṛthivyai jyāyāntsarvebhyo<BR>
bhūtebhyaḥ sa prāṇasyātmaiṣa ma ātmaitamita ātmānam pretyābhisambhaviṣyāmīti<BR>
yasya syādaddhā na vicikitsāstīti ha smāha śāṇḍilya evametaditi <BR>
<BR>
<BR>
<BR>
10.6.4.[1]<BR>
<BR>
uṣā vā aśvasya medhyasya śiraḥ  sūryaścakṣurvātaḥ prāṇo vyāttamagnirvaiśvānaraḥ<BR>
saṃvatsara ātmāśvasya medhyasya dyauṣpṛṣṭhamantarikṣamudaram pṛthivī<BR>
pājasyaṃ diśaḥ pārśve avāntaradiśaḥ parśava ṛtavo'ṅgāni māsāścārdhamāsāśca<BR>
parvāṇyahorātrāṇi pratiṣṭhā nakṣatrāṇyasthīni nabho māṃsānyūvadhyaṃ sikatāḥ<BR>
sindhavo gudā yakṛcca klomānaśca parvatā oṣadhayaśca vanaspatayaśca<BR>
lomānyudyanpūrvārdho nimlocanjaghanārdho yadvijṛmbhate tadvidyotate<BR>
yadvidhūnute tatstanayati yanmehati tadvarṣati vāgevāsya vāgaharvā aśvam<BR>
purastānmahimānvajāyata tasya pūrve samudre yonīrātrirenam<BR>
paścānmahimānvajāyata tasyāpare samudre yoniretau vā aśvam mahimānāvabhitaḥ<BR>
sambabhūvaturhayo bhūtvā devānavahadvājī gandharvānarvāsurānaśvo<BR>
manuṣyāntsamudra evāsya bandhuḥ samudro yoniḥ<BR>
<BR>
<BR>
<BR>
10.6.5.[1]<BR>
<BR>
naiveha kiṃ canāgra āsīt  mṛtyunaivedamāvṛtamāsīdaśanāyayāśanāyā hi<BR>
mṛtyustanmano'kurutātmanvī syāmiti so'rcannacarattasyārcata āpo'jāyantārcate vai<BR>
me kamabhūditi tadevārkyasyārkatvaṃ kaṃ ha vā asmai bhavati ya<BR>
evametadarkyasyārkatvaṃ veda <BR>
<BR>
<BR>
<BR>
10.6.5.[2]<BR>
<BR>
āpo vā arkaḥ  tadyadapāṃ śara āsīttatsamahanyata sā<BR>
pṛthivyabhavattasyāmaśrāmyattasya śrāntasya taptasya tejo raso niravartatāgniḥ <BR>
<BR>
<BR>
<BR>
10.6.5.[3]<BR>
<BR>
sa tredhātmānaṃ vyakuruta  ādityaṃ tṛtīyaṃ vāyuṃ tṛtīyaṃ sa eṣa<BR>
prāṇastredhāvihitastasya prācī dikśiro'sau cāsau cermāvathāsya pratīcī dikpucamasau<BR>
cāsau ca sakthyau dakṣiṇā codīcī ca pārśve<BR>
dyauṣpṛṣṭhamantarikṣamudaramiyamuraḥ sa eṣo'psu pratiṣṭhito yatra kva caiti<BR>
tadeva pratitiṣṭhatyevaṃ vidvān <BR>
<BR>
<BR>
<BR>
10.6.5.[4]<BR>
<BR>
so'kāmayata  dvitīyo ma ātmā jāyeteti sa manasā vācam mithunaṃ<BR>
samabhavadaśanāyām mṛtyustadyadreta āsītsa saṃvatsaro'bhavanna ha purā tataḥ<BR>
saṃvatsara āsa tametāvantaṃ kālamabibharyāvāntsaṃvatsarastametāvataḥ kālasya<BR>
parastādasṛjata taṃ jātamabhivyādadātsa bhāṇakarotsaiva vāgabhavat<BR>
<BR>
<BR>
10.6.5.[5]<BR>
<BR>
sa aikṣata  yadi vā imamabhimaṃsye kanīyo'nnaṃ kariṣya iti sa tayā vācā<BR>
tenātmanedaṃ sarvamasṛjata yadidaṃ kiṃ carco yajūṃṣi sāmāni candāṃsi<BR>
yajñānprajām paśūntsa yadyadevāsṛjata tattadattumadhriyata sarvaṃ vā attīti<BR>
tadaditeradititvaṃ sarvasyāttā bhavati sarvamasyānnam bhavati ya<BR>
evametadaditeradititvaṃ veda <BR>
<BR>
<BR>
<BR>
10.6.5.[6]<BR>
<BR>
so'kāmayata  bhūyasā yajñena bhūyo yajeyeti so'śrāmyatsa tapo'tapyata tasya śrāntasya<BR>
taptasya yaśo vīryamudakrāmatprāṇā vai yaśo vīryaṃ tatprāṇeṣūtkrānteṣu śarīraṃ<BR>
śvayitumadhriyata tasya śarīra eva mana āsīt<BR>
<BR>
<BR>
<BR>
10.6.5.[7]<BR>
<BR>
so'kāmayata  medhyaṃ ma idaṃ syādātmanvyanena syāmiti tato'śvaḥ<BR>
samabhavadyadaśvattanmedhyamabhūditi tadevāśvamedhasyāśvamedhatvameṣa ha<BR>
vā aśvamedhaṃ veda ya enamevaṃ veda <BR>
<BR>
<BR>
<BR>
10.6.5.[8]<BR>
<BR>
tamanavarudhyevāmanyata  taṃ saṃvatsarasya parastādātmana ālabhata<BR>
paśūndevatābhyaḥ pratyauhattasam:tsarvadevatyam prokṣitam prājāpatyamālabhanta<BR>
eṣa vā aśvamedho ya eṣa tapati tasya saṃvatsara ātmāyamagnirarkastasyeme lokā<BR>
ātmānastāvetāvarkāmedhau so punarekaiva devatā bhavati mṛtyurevāpa punarmṛtyuṃ<BR>
jayati nainam mṛtyurāpnoti mṛtyurasyātmā bhavati sarvamāyuretyetāsāṃ<BR>
devatānāmeko bhavati ya evaṃ veda<BR>
<BR>
<BR>
<BR>
10.6.5.[9]<BR>
<BR>
atha vaṃśaḥ  samānamā sāṃjīvīputrātsāṃjīvīputro<BR>
māṇḍūkāyanermāṇḍūkāyanirmāṇḍavyānmāṇḍavyaḥ kautsātkautso<BR>
māhitthermāhitthirvāmakakṣāyaṇādvāmakakṣāyaṇo vātsyādvātsyaḥ<BR>
śāṇḍilyācāṇḍilyaḥ<BR>
kuśreḥ kuśriryajñavacaso rājastambāyanādyajñavacā<BR>
rājastambāyanasturātkāvaṣeyātturaḥ kāvaṣeyaḥ prajāpateḥ prajāpatirbrahmaṇo<BR>
brahma svayambhu brahmaṇe namaḥ <BR>
<BR>
<BR>
<BR>
<BR>
<BR>
<BR>
<BR>
<BR>
<BR>
</body></html>

