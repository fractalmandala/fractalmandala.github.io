<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Satapatha-Brahmana 9</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>


SATAPATHA-BRAHMANA 9<BR>
<BR>
Data input by H.S. Ananthanarayana and W. P. Lehman.<BR>
<BR>
Bracketted numbering added mechanically.<BR>
<BR>
<BR>
<BR>
<BR>
<BR>
<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>

<BR>
<BR>
<BR>
9.1.1.[1]<BR>
<BR>
athātaḥ śatarudriyaṃ juhoti | atraiṣa sarvo 'gniḥ saṃskṛtaḥ sa eṣo 'tra rudro devatā<BR>
tasmindevā etadamṛtaṃ rūpamuttamamadadhuḥ sa eṣo 'tra dīpyamāno<BR>
'tiṣṭhadannamicamānastasmāddevā abibhayuryadvai no 'yaṃ na hiṃsyāditi<BR>
<BR>
<BR>
<BR>
9.1.1.[2]<BR>
<BR>
te 'bruvan | annamasmai sambharāma tenainaṃ śamayāmeti tasmā etadannaṃ<BR>
samabharañcāntadevatyaṃ tenainamaśamayaṃstadyadetam<BR>
devametenāśamayaṃstasmācāntadevatyaṃ śāntadevatyaṃ ha vai<BR>
tacatarudriyamityācakṣate paro 'kṣam paro 'kṣakāmā hi<BR>
devāstathaivāsminnayametadamṛtaṃ rūpamuttamaṃ dadhāti sa eṣo 'tra<BR>
dīpyamānastiṣṭhatyannamicamānastasmā etadannaṃ sambharati śāntadevatyaṃ<BR>
tenainaṃ śamayati<BR>
<BR>
<BR>
<BR>
9.1.1.[3]<BR>
<BR>
jartilairjuhoti | jāyata eṣa etadyaccīyate sa eṣa sarvasmā annāya jāyata<BR>
ubhayamvetadannaṃ yajjartilā yacca grāmyaṃ yaccāraṇyaṃ yadaha tilāstena grāmyaṃ<BR>
yadakṛṣṭe pacyante tenāraṇyamubhayenaivainametadannena prīṇāti grāmyeṇa<BR>
cāraṇyena ca <BR>
<BR>
<BR>
<BR>
9.1.1.[4]<BR>
<BR>
arkaparṇena juhoti | annamarko 'nnenaivainametatprīṇāti<BR>
<BR>
<BR>
<BR>
9.1.1.[5]<BR>
<BR>
pariśritsu juhoti | agnaya ete yatpariśritastatho hāsyaitā agnimatyevāhutayo hutā<BR>
bhavanti <BR>
<BR>
<BR>
<BR>
9.1.1.[6]<BR>
<BR>
yadvevaitacatarudriyaṃ juhoti | prajāpatervisrastāddevatā udakrāmaṃstameka eva<BR>
devo nājahānmanyureva so 'tinnantarvitato 'tiṣṭhatso 'rodīttasya yānyaśrūṇi<BR>
prāskandaṃstānyasminmanyau pratyatiṣṭhantsa eva śataśīrṣā rudraḥ<BR>
samabhavatsahasrākṣaḥ śateṣudhiratha yā anyā vipruṣo 'pataṃstā asaṃkhyātā<BR>
sahasrāṇīmāṃlokānanuprāviśaṃstadyadruditātsamadrudrāḥ so 'yaṃ śataśīrṣā rudraḥ<BR>
sahasrākṣaḥ śateṣudhiradhijyadhanvā pratihitāyī bhīṣayamāṇo<BR>
'tiṣṭhadannamicamānastasmāddevā abibhayuḥ <BR>
<BR>
<BR>
<BR>
9.1.1.[7]<BR>
<BR>
te prjāpatimabruvan | asmādvai bibhīmo yadvai no 'yaṃ na hiṃsyāditi so<BR>
'bravīdannamasmai sambharata tenainaṃ śamayateti tasmā etadannaṃ<BR>
samabharañcatarudriyaṃ tenainamaśamayaṃstadyadetaṃ śataśīrṣāṇāṃ<BR>
rudrametenāśamayaṃstasmācatadyadetaṃ śataśīrṣāṇāṃ<BR>
rudrametenāśamayaṃstasmācataśīrṣarudraśamanīyaṃ śataśīrṣarudraśamanīyaṃ ha<BR>
vai tacatarudriyamityācakṣate paro 'kṣam paro 'kṣakāmā hi devāstathaivāsmā<BR>
ayametadannaṃ sambharati śatarudriyaṃ tenainaṃ śamayati<BR>
<BR>
<BR>
<BR>
9.1.1.[8]<BR>
<BR>
gavedhukāsaktubhirjuhoti | yatra vai sā devatā visrastāśayattato gavedhukāḥ<BR>
samabhavantsvenaivainametadbhāgena svena rasena prīṇāti<BR>
<BR>
<BR>
<BR>
9.1.1.[9]<BR>
<BR>
arkaparṇena juhoti | etasya vai devasyāśayādarkaḥ<BR>
samabhavatsvenaivainametadbhāgena svena rasena prīṇāti <BR>
<BR>
<BR>
<BR>
9.1.1.[10]<BR>
<BR>
pariśritsu juhoti | lomāni vai pariśrito na vai lomasu viṣaṃ na kiṃ cana<BR>
hinastyuttarārdhe 'gnerudaṅ tiṣṭhanjuhotyetasyāṃ ha diśyetasya devasya gṛhāḥ<BR>
svāyāmevainametaddiśi prīṇāti svāyāṃ diśyavayajate <BR>
<BR>
<BR>
<BR>
9.1.1.[11]<BR>
<BR>
sa vai jānudaghne prathamaṃ svāhākaroti | adha-iva vai tadyajjānudaghnamadha iva<BR>
tadyadayaṃ lokastadya imaṃ lokaṃ rudrāḥ prāviśaṃstāṃstatprīṇāti<BR>
<BR>
<BR>
<BR>
9.1.1.[12]<BR>
<BR>
atha nābhidaghne | madhyamiva vai tadyannābhidaghnam<BR>
madhyamivāntarikṣalokastadye 'ntarikṣalokaṃ rudrāḥ prāviśaṃstāṃstatprīṇāti <BR>
<BR>
<BR>
9.1.1.[13]<BR>
<BR>
atha mukhadaghna | uparīva vai tadyanmukhadaghnamuparīva tadyadasau<BR>
lokastadye 'muṃ lokaṃ rudrāḥ prāviśaṃstāṃstatprīṇāti svāhākāreṇānnaṃ vai svāhākāro<BR>
'nnenaivainānetatprīṇāti<BR>
<BR>
<BR>
<BR>
9.1.1.[14]<BR>
<BR>
namaste rudra manyava iti | ya evāsmintso 'ntarmanyurvitato 'tiṣṭhattasmā<BR>
etannamaskarotyuto ta iṣave namo bāhubhyāmuta te nama itīṣvā ca hi bāhubhyāṃ<BR>
ca bhīṣayamāṇo 'tiṣṭhat <BR>
<BR>
<BR>
<BR>
9.1.1.[15]<BR>
<BR>
sa eṣa kṣatraṃ devaḥ | yaḥ sa śataśīrṣā samabhavadviśa ima itare ye vipruṅbhyaḥ<BR>
samabhavaṃstasmā etasmai kṣatrāyaitā viśa etam purastāduddhāramudaharanya eṣa<BR>
prathamo 'nuvākastenainamaprīṇaṃstathaivāsmā ayametam<BR>
purastāduddhāramuddharati tenainam prīṇāti tasmādeṣa ekadevatyo bhavati raudra<BR>
etaṃ hyetena prīṇāti <BR>
<BR>
<BR>
<BR>
9.1.1.[16]<BR>
<BR>
caturdaśaitāni yajūṃṣi bhavanti | trayodaśa māsāḥ saṃvatsaraḥ prajāpatiścaturdaśaḥ<BR>
prajāpatiragniryāvānagniryāvatyasya mātrā tāvataivainametadannena prīṇāti namo<BR>
nama iti yajño vai namo yajñenaivainametannamaskāreṇa namasyati tasmādu ha<BR>
nāyajñiyam brūyānnamasta iti yathā hainam brūyādyajñasta iti tādṛktat<BR>
<BR>
<BR>
<BR>
9.1.1.[17]<BR>
<BR>
atha dvandvibhyo juhoti | namo 'muṣmai cāmuṣmai ceti tadyathā vai brūyādasau<BR>
tvaṃ ca na eṣa ca mā hiṃsiṣṭamityevametadāha natarāṃ hi vidita āmantrito hinasti <BR>
<BR>
<BR>
<BR>
9.1.1.[18]<BR>
<BR>
namo hiraṇyabāhave | senānye diśāṃ ca pataye nama ityeṣa eva hiraṇyabāhuḥ<BR>
senānīreṣa diśām patistadyatkiṃ cātraikadevatyametameva tena prīṇāti kṣatrameva<BR>
tadviśyapibhāgaṃ karoti tasmādyadviśastasminkṣatriyo 'pibhāgo 'tha yā asaṃkhyātā<BR>
sahasrāṇīmāṃlokānanuprāviśannetāstā devatā yābhya etajjuhoti <BR>
<BR>
<BR>
<BR>
9.1.1.[19]<BR>
<BR>
atha jātebhyo juhoti | etāni ha jātānyete rudrā anupraviviśuryatra yatraite<BR>
tadevainānetatprīṇātyatho evaṃ haitāni rudrāṇāṃ jātāni devānāṃ vai vidhāmanu<BR>
manuṣyāstasmādu hemāni manuṣyāṇāṃ jātāni yathājātamevainānetatprīṇāti<BR>
<BR>
<BR>
<BR>
9.1.1.[20]<BR>
<BR>
teṣāṃ vā ubhayatonamaskārā anye | 'nyataratonamaskārā anye te ha te ghoratarā<BR>
aśāntatarā ya ubhayatonamaskārā ubhayata evainānetadyajñena namaskāreṇa<BR>
śamayati <BR>
<BR>
<BR>
<BR>
9.1.1.[21]<BR>
<BR>
sa vā aśītyāṃ ca svāhākaroti | prathame cānuvāke 'thāśītyāmathāśītyāṃ ca yāni<BR>
cordhvāni yajūṃṣyāvatānebhyo 'nnamaśītayo 'nnenaivainānetatprīṇāti<BR>
<BR>
<BR>
<BR>
9.1.1.[22]<BR>
<BR>
athaitāni yajūṃṣi japati | namo vaḥ kirikebhya ityetaddhāsya pratijñātatamaṃ dhāma<BR>
yathā priyo vā putro hṛdayaṃ vā tasmādyatraitasmāddevācaṅketa<BR>
tadetābhirvyāhṛtibhirjuhuyādupa haivaitasya devasya priyaṃ dhāma gacati tatho<BR>
hainameṣa devo na hinasti <BR>
<BR>
<BR>
<BR>
9.1.1.[23]<BR>
<BR>
namo vaḥ kirikebhya iti | ete hīdaṃ sarvaṃ kurvanti devānāṃ hṛdayebhya<BR>
ityagnirvāyurāditya etāni ha tāni devānāṃ hṛdayāni namo vicinvatkebhya ityete hīdaṃ<BR>
sarvaṃ vicinvanti namo vikṣiṇatkebhya ityete vai taṃ vikṣiṇanti yaṃ vicikṣīṣanti<BR>
nama ānirhatebhya ityete hyebhyo lokebhyo 'nirhatāḥ<BR>
<BR>
<BR>
<BR>
9.1.1.[24]<BR>
<BR>
athottārāṇi japati | drāpe andhasaspata ityeṣa vai drāpireṣa vai taṃ drā payati yaṃ<BR>
didrāpayiṣatyandhasaspata iti somasya pata ityetaddaridra nīlalohiteti nāmāni<BR>
cāsyaitāni rūpāṇi ca nāmagrāhamevainametatprīṇātyāsām prajānāmeṣām paśūnām<BR>
mā<BR>
bhermā roṅno ca naḥ kiṃ canāmamaditi yathaiva yajustathā bandhuḥ <BR>
<BR>
<BR>
<BR>
9.1.1.[25]<BR>
<BR>
sa eṣa kṣatraṃ devaḥ | tasmā etasmai kṣatrāyaitā viśo 'mum<BR>
purastāduddhāramudaharanyo 'sau prathamo 'nuvāko 'thāsmā<BR>
etamupariṣṭāduddhāramudaharaṃstenainamaprīṇaṃstathaivāsmā<BR>
ayametamupariṣṭāduddhāramuddharati tenainam prīṇāti tasmādapyeṣa ekadevatyo<BR>
bhavati raudra evaitaṃ hyevaitenaprīṇāti<BR>
<BR>
<BR>
9.1.1.[26]<BR>
<BR>
saptaitāni yajūṃṣi bhavanti | saptacitiko 'gniḥ sapta 'rtavaḥ saṃvatsaraḥ saṃvatsaro<BR>
'gniryāvānagniryāvatyasya mātrā tāvataivainametadannena prīṇāti<BR>
tānyubhayānyekaviṃśatiḥ sampadyante dvādaśa māsāḥ pañca 'rtavastraya ime lokā<BR>
asāvāditya ekaviṃśa etāmabhisampadam <BR>
<BR>
<BR>
9.1.1.[27]<BR>
<BR>
athāvatānānjuhoti | etadvā enāndevā etenānnena<BR>
prītvāthaiṣāmetairavatānairdhanūṃṣyavātanvaṃstathaivainānayametadetenānnena<BR>
prītvāthaiṣāmetairavatānairdhanūṃṣyavatanoti na hyavatatena dhanuṣā kaṃ cana<BR>
hinasti<BR>
<BR>
<BR>
<BR>
9.1.1.[28]<BR>
<BR>
tadvai sahasrayojana iti | etaddha paramaṃ dūraṃ yatsahasrayojanaṃ tadyadeva<BR>
paramaṃ dūraṃ tadevaiṣāmetaddhanūṃṣyavatanoti<BR>
<BR>
<BR>
<BR>
9.1.1.[29]<BR>
<BR>
yadvevāha sahasrayojana iti | ayamagniḥ sahasrayojanaṃ na hyetasmāditi<BR>
netyanyatparamasti tadyadagnau juhoti tadevaiṣāṃ sahasrayojane dhanūṃṣyavatanoti <BR>
<BR>
<BR>
<BR>
9.1.1.[30]<BR>
<BR>
asaṃkhyātā sahasrāṇi | asmiṃnmahatyarṇava iti yatra-yatra te<BR>
tadevaiṣāmetaddhanūṃṣyavatanoti<BR>
<BR>
<BR>
<BR>
9.1.1.[31]<BR>
<BR>
daśaitānavatānānjuhoti | daśākṣarā virāḍvirāḍagnirdaśa diśo diśo 'gnirdaśa prāṇāḥ<BR>
prāṇā agniryāvānagniryāvatyasya mātrā tāvataivaiṣāmetaddhanūṃṣyavatanoti <BR>
<BR>
<BR>
<BR>
9.1.1.[32]<BR>
<BR>
atha pratyavarohānjuhoti | etadvā etadimāṃlokānita ūrdhvo rohati sa sa parāṅiva roha<BR>
iyamu vai pratiṣṭhā te devā imām pratiṣṭhāmabhipratyāyaṃstathaivaitadyajamāva<BR>
imām pratiṣṭhāmabhipratyaiti <BR>
<BR>
<BR>
<BR>
9.1.1.[33]<BR>
<BR>
yadveva pratyavarohati | etadvā enānetatprīṇannanvavaiti tata<BR>
evaitadātmānamapoddharate jāvātvai tathā hānenātmanā sarvamāyureti <BR>
<BR>
<BR>
<BR>
9.1.1.[34]<BR>
<BR>
yadveva pratyavarohati | etadvā etadetānrudrānita ūrdhvānprīṇāti tānpunaramuto<BR>
'rvācaḥ <BR>
<BR>
<BR>
<BR>
9.1.1.[35]<BR>
<BR>
nano 'stu rudrebhyo ye divīti | tadye 'muṣmiṃloke rudrāstebhya etannamaskaroti<BR>
yeṣāṃ varṣamiṣava iti varṣaṃ ha teṣāmiṣavā varṣeṇa ha te hiṃsanti yaṃ<BR>
jihiṃsiṣanti<BR>
<BR>
<BR>
<BR>
9.1.1.[36]<BR>
<BR>
namo 'stu rudrebhyo ye 'ntarikṣa iti | tadye 'ntarikṣaloke rudrāstebhya<BR>
etannamaskaroti yeṣāṃ vāta iṣava iti vāto ha teṣāmiṣavo vātena ha te hiṃsanti yaṃ<BR>
jihiṃsiṣanti<BR>
<BR>
<BR>
<BR>
9.1.1.[37]<BR>
<BR>
namo 'stu rudrebhyo ye pṛthivyāmiti | tadye 'smiṃloke rudrāstebhya etannamaskaroti<BR>
yeṣāmannamiṣava ityannaṃ ha teṣāmiṣavo 'nnena ha te hiṃsanti yaṃ jihiṃsiṣanti<BR>
<BR>
<BR>
<BR>
9.1.1.[38]<BR>
<BR>
tebhyo daśa prācīḥ | daśa dakṣiṇā daśa pratīcīrdaśodīcīrdaśordhvā iti daśākṣarā<BR>
virāḍvirāḍagnirdaśa diśo diśo 'gnirdaśa prāṇāḥ prāṇā agniryāvānagniryāvatyasya<BR>
mātrā tāvataivainānetadannena prīṇāti<BR>
<BR>
<BR>
<BR>
9.1.1.[39]<BR>
<BR>
yadvevāha daśa-daśeti | daśa vā añjaleraṅgulayo diśi-diśyevaibhya etadañjaliṃ karoti<BR>
tasmādu haitadbhīto 'ñjaliṃ karoti tebhyo namo astviti tebhya eva namaskaroti te no<BR>
mṛḍayantviti ta evāsmai mṛḍayanti te yaṃ dviṣmo yaśca no dveṣṭi tameṣāṃ jambhe<BR>
dadhma iti yameva dveṣṭi yaścainaṃ dveṣṭi tameṣāṃ jambhe dadhātyamumeṣāṃ<BR>
jambhe dadhāmīti ha brūyādyaṃ dviṣyāttato 'ha tasminna punarastyapi tannādriyeta<BR>
svayaṃnirdiṣṭo hyeva sa yamevaṃviddveṣṭi <BR>
<BR>
<BR>
9.1.1.[40]<BR>
<BR>
triṣkṛtvaḥ pratyavarohati | trivṛdagniryāvānagniryāvatyasya mātrā<BR>
tāvataivainānetadannena prīṇāti svāhākāreṇānnaṃ vai svāhākāro<BR>
'nnenaivainānetatprīṇāti tririti ūrdhvo rohati tatṣaṭ tasyokto bandhuḥ <BR>
<BR>
<BR>
<BR>
9.1.1.[41]<BR>
<BR>
yadveva triṣkṛtvaḥ pratyavarohati | trirhi kṛtva ūrdhvo rohati tadyāvatkṛtva ūrdhvo<BR>
rohati tāvatkṛtvaḥ pratyavarohati<BR>
<BR>
<BR>
<BR>
9.1.1.[42]<BR>
<BR>
atha tadarkaparṇaṃ cātvāle prāsyati | etadvā enenaitadraudraṃ karma karoti<BR>
tadetadaśāntaṃ tadetattiraḥ karoti nedidamaśāntaṃ<BR>
kaścidabhitiṣṭhāttannenddhinasaditi tasmāccātvāle yadveva cātvāle 'gnireṣa<BR>
yaccātvālastatho hainadeṣo 'gniḥ saṃdahatyathātaḥ sampadeva <BR>
<BR>
<BR>
<BR>
9.1.1.[43]<BR>
<BR>
tadāhuḥ | kathamasyaitacatarudriyaṃ saṃvatsaramagnimāpnoti kathaṃ<BR>
saṃvatsareṇāgninā sampadyata iti ṣaṣṭiśca ha vai trīṇi ca śatānyetacatarudriyamatha<BR>
triṃśadatha pañcatriṃśattato yāni ṣaṣṭiśca trīṇi ca śatāni tāvanti saṃvatsarasyāhāni<BR>
tatsaṃvatsarasyāhānyāpnotyatha yāni triṃśattraṃśanmāsasya rātrayastanmāsasya<BR>
rātrīrāpnoti tadubhayāni saṃvatsarasyāhorātrāṇyāpnotyatha yāni pañcatriṃśatsa<BR>
trayodaśo māsaḥ sa ātmā triṃśadātmā pratiṣṭhā dve prāṇā dve śira eva<BR>
pañcatriṃśametāvānvai saṃvatsara evamu hāsyaitacatarudriyaṃ<BR>
saṃvatsaramagnimāpnotyevaṃ saṃvatsareṇāgninā sampadyata etāvatsa u vai śāṇḍile<BR>
'gnau madhyato yajuṣmatya iṣṭakā upadhīyante 'gnayo haite pṛthagyadetā iṣṭakā<BR>
evamu hāsyaite 'gnayaḥ pṛthakśatarudriyeṇābhihutā bhavanti<BR>
<BR>
<BR>
<BR>
9.1.1.[44]<BR>
<BR>
tadāhuḥ | kathamasyaitacatarudriyam mahadukthamāpnoti katham mahatokthena<BR>
sampadyata iti yānyamūni pañcaviṃśatiryajūṃṣyabhito 'śītīḥ sa pañcaviṃśa ātmā yatra<BR>
vā ātmā tadeva śirastatpakṣapucānyatha yā aśītayaḥ saivāśītīnāmāptiraśītibhirhi<BR>
mahadukthamākhyāyate 'tha yadūrdhvamaśītibhyo yadevādo mahata<BR>
ukthasyordhvamaśītibhya etadasya tadevamu hāsyaitacatarudriyam<BR>
mahadukthamāpnotyevam mahatokthena sampadyate<BR>
<BR>
<BR>
<BR>
9.1.2.[1]<BR>
<BR>
athainamataḥ pariṣiścati | etadvā enaṃ devāḥ śatarudriyeṇa<BR>
śamayitvāthainametadbhūya evāśamayaṃstathaivainamevametacatarudriyeṇa<BR>
śamayitvāthainametadbhūya eva śamayati <BR>
<BR>
<BR>
9.1.2.[2]<BR>
<BR>
adbhiḥ pariṣiñcati | śāntirvā āpaḥ śamayatyevainametatsarvataḥ pariṣiñcati sarvata<BR>
evainametacamayati triṣkṛtvaḥ pariṣiñcati trivṛdagniryāvānagniryāvatyasya mātrā<BR>
tāvataivainametacamayati <BR>
<BR>
<BR>
<BR>
9.1.2.[3]<BR>
<BR>
yadvevainam pariṣiñcati | ime vai lokā eṣo 'gnirimāṃstallokānadbhiḥ paritanoti<BR>
samudreṇa haināṃstatparitanoti sarvatastasmādimāṃlokāntsarvataḥ samudraḥ paryeti<BR>
dakṣiṇāvṛttasmādimāṃlokāndakṣiṇāvṛtsamudraḥ paryeti<BR>
<BR>
<BR>
<BR>
9.1.2.[4]<BR>
<BR>
agnītpariṣiñcati | agnireṣa yadāgnīdhro no vā ātmātmānaṃ hinastyahiṃsāyā aśmano<BR>
'dhyaśmano hyāpaḥ prabhavanti nikakṣānnikakṣāddhyāpaḥ prabhavanti<BR>
dakṣiṇānnikakṣāddakṣiṇāddhi nikakṣādāpaḥ prabhavanti <BR>
<BR>
<BR>
<BR>
9.1.2.[5]<BR>
<BR>
aśmannūrjam parvate śiśriyāṇāmiti | aśmani vā eṣorkparvateṣu śritā yadāpo 'dbhya<BR>
oṣadhībhyo vanaspatibhyo adhi sambhṛtam paya ityetasmāddhyetatsarvasmādadhi<BR>
sambhṛtam payastāṃ na iṣamūrjaṃ dhatta marutaḥ saṃrarāṇā iti maruto vai<BR>
varṣasyeśate 'śmaṃste kṣuditi nidadhāti tadaśmani kṣudhaṃ dadhāti<BR>
tasmādaśmānādyo 'tho sthiro vā aśmā sthirā kṣutsthira eva tatsthiraṃ dadhāti mayi<BR>
ta ūrgityapādatte tadātmannūrjaṃ dhatte tathā dvitīyaṃ tathā tṛtīyam<BR>
<BR>
<BR>
<BR>
9.1.2.[6]<BR>
<BR>
nidhāyodaharaṇaṃ trirvipalyayate | etadvā enametallaghūyatīva yadenaṃ samantam<BR>
paryeti tasmā evaitannihnute 'hiṃsāyai <BR>
<BR>
<BR>
<BR>
9.1.2.[7]<BR>
<BR>
yadveva vipalyayate | etadvā enametadanvavaiti tata evaitadātmānamapoddharate<BR>
jīvātvai tatho hānenātmanā sarvamāyureti<BR>
<BR>
<BR>
<BR>
9.1.2.[8]<BR>
<BR>
trirvipalyayate | trirhi kṛtvaḥ paryeti tadyāvatkṛtvaḥ paryeti tāvatkṛtvo vipalyayate <BR>
<BR>
<BR>
9.1.2.[9]<BR>
<BR>
atha tamaśmānamudaharaṇe 'vadhāya | etāṃ diśaṃ harantyeṣā vai nairṛtī<BR>
diṅnairṛtyāmeva taddiśi śucaṃ dadhāti<BR>
<BR>
<BR>
<BR>
9.1.2.[10]<BR>
<BR>
etadvā enaṃ devāḥ | śatarudriyeṇa cādbhiśca śamayitvāthāsyaitena śucam<BR>
pāpmānamapāghnaṃstathaivainamayametacatarudriyeṇa cādbhiśca<BR>
śamayitvāthāsyaitena śucam pāpmānamapahanti<BR>
<BR>
<BR>
<BR>
9.1.2.[11]<BR>
<BR>
bāhyenāgniṃ harati | ime vai lokā eṣo 'gnirebhyastallokebhyo bahirdhā śucaṃ dadhāti<BR>
bahirvedīyaṃ vai vedirasyai tadbahirdhā śucaṃ dadhāti <BR>
<BR>
<BR>
9.1.2.[12]<BR>
<BR>
sa vederdakṣiṇāyāṃ śroṇau | prāṅ tiṣṭhandakṣiṇā nirasyati yaṃ dviṣmastaṃ te<BR>
śugṛcatviti yameva dveṣṭi tamasya śugṛcatyamuṃ te śugṛcatviti ha brūyādyaṃ<BR>
dviṣyāttato ha tasminna punarastyapi tannādriyeta svayaṃnirdiṣṭo hyeva sa<BR>
yamevaṃviddveṣṭi yadi na bhidyeta bhittavai brūyādyadā hyeva sa bhidyate 'tha taṃ<BR>
śugṛcati yaṃ dveṣṭyapratīkṣamāyantyapratīkṣameva tacucam pāpmānaṃ jahati<BR>
<BR>
<BR>
<BR>
9.1.2.[13]<BR>
<BR>
pratyetyeṣṭakā dhenūḥ kurute | etadvā enaṃ devāḥ śatarudriyeṇa cādbhiśca śamayitvā<BR>
śucamasya pāpmānamapahatya pratyetyeṣṭakā dhenūrakurvata<BR>
tathaivainamayametacatarudriyeṇa cādbhiśca śamayitvā śucamasya<BR>
pāpmānamapahatya pratyetyeṣṭakā dhenūḥ kurute<BR>
<BR>
<BR>
<BR>
9.1.2.[14]<BR>
<BR>
āsīnaḥ kurvītetyu haika āhuḥ | āsīno vai dhenuṃ dogdhīti tiṣṭhaṃstveva kurvīteme<BR>
vai lokā eṣo 'gnistiṣṭhantīva vā ime lokā atho tiṣṭhanvai vīryavattaraḥ<BR>
<BR>
<BR>
<BR>
9.1.2.[15]<BR>
<BR>
udaṅ prāṅ tiṣṭhan | purastādvā eṣā pratīcī yajamānaṃ dhenurupatiṣṭhate dakṣiṇato<BR>
vai pratīcīṃ dhenuṃ tiṣṭhantīsupasīdanti<BR>
<BR>
<BR>
9.1.2.[16]<BR>
<BR>
sa yatrābhyāpnoti | tadabhimṛśyaitadyajurjapatīmā me agna iṣṭakā dhenavaḥ<BR>
santvityagnirhaitāsāṃ dhenukaraṇasyeṣṭe tasmādetāvatīnāṃ<BR>
devatānāmagnimevāmantrayata ekā ca daśa cāntaśca parārdhaścetyeṣa hāvarārdhyo<BR>
bhūmā yadekā ca daśa cātha haiṣa parārdhyo bhūmā yadantaśca<BR>
parārdhaścāvarārdhataścaivainā etatparārdhataśca parigṛhya devā dhenūrukurvata<BR>
tathaivainā ayametadavarārdhataścaiva parārdhataśca parigṛhya dhenūḥ kurute<BR>
tasmādapi nādriyeta bahvīḥ kartumamutra vā eṣa etā brahmaṇā yajuṣā bahvīḥ<BR>
kurute 'tha yatsaṃtanoti kāmāneva tatsaṃtanoti <BR>
<BR>
<BR>
<BR>
9.1.2.[17]<BR>
<BR>
yadveveṣṭakā dhenūḥ kurute | vāgvā ayamagnirvācā hi citaḥ sa yadāhaikā ca daśa<BR>
cāntaśca parārdhaśceti vāgvā ekā vāgdaśa vāganto vākparārdho vācameva taddevā<BR>
dhenumakurvata tathaivaitadyajamāno vācameva dhenuṃ kurute 'tha yatsaṃtanoti<BR>
vācameva tatsaṃtanotyetā me agna iṣṭakā dhenavaḥ santvamutrāmuṣmiṃloka<BR>
ityetadvā enā asmiṃloke dhenūḥ kurute 'thainā etadamuṣmiṃloke dhenūḥ kurute<BR>
tatho hainametā ubhayorlokayorbhuñjantyasmiṃścāmuṣmiṃśca <BR>
<BR>
<BR>
<BR>
9.1.2.[18]<BR>
<BR>
ṛtava stheti | ṛtavo hyetā ṛtāvṛdha iti satyavṛdha ityetadṛtuṣvā stha ṛtāvṛdha<BR>
ityahorātrāṇi vā iṣṭakā ṛtuṣu vā ahorātrāṇi tiṣṭhanti ghṛtaścuto madhuścuta iti<BR>
tadenā ghṛtaścutaśca madhuścutaśca kurute<BR>
<BR>
<BR>
<BR>
9.1.2.[19]<BR>
<BR>
virājo nāmeti | etadvai devā etā iṣṭakā nāmabhirupāhvayanti yathā-yathainā<BR>
etadācakṣate tā enānabhyupāvartantātha lokampṛṇā eva parācyastasthurahitanāmnyo<BR>
nimemihatyastā virājo nāmākurvata tā enānabhyupāvartanta tasmāddaśa-daśeṣṭakā<BR>
upadhāya lokampṛṇayābhimantrayate tadenā virāvaḥ kurute daśākṣarā hi virāṭ<BR>
kāmadudhā akṣīyamāṇā iti tadenāḥ kāmadudhā akṣīyamāṇāḥ kurute<BR>
<BR>
<BR>
<BR>
9.1.2.[20]<BR>
<BR>
athainaṃ vikarṣati | maṇḍūkenāvakayā vetasaśākhayaitadvā enaṃ devāḥ śatarudriyeṇa<BR>
cādbhiśca śamayitvā śucamasya pāpmānamapahatyāthainametadbhūya<BR>
evāśamayaṃstathaivainamayametacatarudriyeṇa cādbhiśca śamayitvā śucamasya<BR>
pāpmānamahatyāthainametadbhūya eva śamayati sarvato vikarṣati sarvata<BR>
evainametacamayati <BR>
<BR>
<BR>
<BR>
9.1.2.[21]<BR>
<BR>
yadvevainaṃ vikarṣati | etadvai yatraitam prāṇā ṛṣayo 'gre 'gniṃ<BR>
samaskurvaṃstamadbhiravokṣaṃstā āpaḥ samaskandaṃste maṇḍūkā abhavan <BR>
<BR>
<BR>
<BR>
9.1.2.[22]<BR>
<BR>
tāḥ prajāpatimabruvan | yadvai naḥ kamabhūdavāktadagāditi so 'bravīdeṣa va etasya<BR>
vanaspatirvettviti vettu saṃvettu so 'ha vai taṃ vetasa ityācakṣate paro 'kṣam paro<BR>
'kṣakāmā hi devā atha yadabruvannavāṅtaḥ kamagāditi tā avākkā abhavannavākkā<BR>
ha vai tā avakā ityācakṣate paro 'kṣam paro 'kṣakāmā hi devāstā haitāstrayya āpo<BR>
yanmaṇḍūko 'vakā vetasaśākhaitābhirevainametattrayībhiradbhiḥ śamayati <BR>
<BR>
<BR>
<BR>
9.1.2.[23]<BR>
<BR>
yadvevainaṃ vikarṣati | jāyata eṣa etadyaccīyate sa eṣa sarvasmā annāya jāyate<BR>
sarvamvetadannaṃ yanmaṇḍūko 'vakā vetasaśākhā paśavaśca hyetā āpaśca<BR>
vanaspatayaśca sarveṇai vainametadannena prīṇāti<BR>
<BR>
<BR>
<BR>
9.1.2.[24]<BR>
<BR>
maṇḍūkena paśūnām | tasmānmaṇḍūkaḥ paśūnāmanupajīvanīyatamo yātayāmā hi so<BR>
'vakābhirapāṃ tasmādavakā apāmanupajīvanīyatamā yātayāmnyo hi tā vetasena<BR>
vanaspatīnāṃ tasmādvetaso vanaspatīnāmanupajīvanīyatamo yātayāmā hi saḥ <BR>
<BR>
<BR>
<BR>
9.1.2.[25]<BR>
<BR>
tāni vaṃśe prabadhya | dakṣiṇārdhenāgnerantareṇa pariśritaḥ prāgagre vikarṣati<BR>
samudrasya tvāvakayāgne parivyayāmasi pāvako asmabhyaṃ śivo bhaveti<BR>
samudriyābhistvādbhiḥ śamayāma ityetat<BR>
<BR>
<BR>
<BR>
9.1.2.[26]<BR>
<BR>
atha jaghanārdhenodak | himasya tvā jarāyuṇāgne parivyayāmasi pāvako asmabhyaṃ<BR>
śivo bhaveti yadvai śītasya praśītaṃ taddhimasya jarāyu śītasya tvā praśītena<BR>
śamayāma ityetat <BR>
<BR>
<BR>
<BR>
9.1.2.[27]<BR>
<BR>
athottarārdhena prāk | upa jmannupa vetase 'vatara nadīṣvā agne pittamapāmasi<BR>
maṇḍūki tābhirāgahi semaṃ no yajñam pāvakavarṇaṃ śivaṃ kṛdhīti yathaiva<BR>
yajustathā bandhuḥ<BR>
<BR>
<BR>
<BR>
9.1.2.[28]<BR>
<BR>
atha pūrvārdhena dakṣiṇā | apāmidaṃ nyayanaṃ samudrasya niveśanam anyāṃste<BR>
asmattapantu hetayaḥ pāvako asmabhyaṃ śivo bhaveti yathaiva yajustathā<BR>
bandhurityagre vikarṣatyatheti athetyatheti taddakṣiṇāvṛttaddhi devatrā <BR>
<BR>
<BR>
<BR>
9.1.2.[29]<BR>
<BR>
ātmānamagre vikarṣati | ātmā hyevāgre sambhavataḥ sambhavatyatha dakṣiṇam<BR>
pakṣamatha pucamathottaraṃ taddakṣiṇāvṛttaddhi devatrā <BR>
<BR>
<BR>
<BR>
9.1.2.[30]<BR>
<BR>
abhyātmam pakṣapucāni vikarṣati | abhyātmameva tacāntiṃ dhatte<BR>
purastādarvākparastādeva tadarvācīṃ śāntiṃ dhatte 'gne pāvaka rociṣeti dakṣiṇam<BR>
pakṣaṃ sa naḥ pāvaka dīdiva iti pucam pāvakayā yaścitayantyā kṛpetyuttaram<BR>
pāvakam pāvakamiti yadvai śivaṃ śāntaṃ tatpāvakaṃ śamayatyevainametat <BR>
<BR>
<BR>
<BR>
9.1.2.[31]<BR>
<BR>
saptabhirvikarṣati | saptacitiko 'gniḥ sapta 'rtavaḥ saṃvatsaraḥ saṃvatsaro<BR>
'gniryāvānagniryāvatyasya mātrā tāvataivainametadvikarṣati taṃ vaṃśamutkarenyasya<BR>
<BR>
<BR>
<BR>
9.1.2.[32]<BR>
<BR>
athainaṃ sāmabhiḥ parigāyati | atraiṣa sarvo 'gniḥ saṃskṛtastasmindevā etadamṛtaṃ<BR>
rūpamuttamamadadhustathaivāsminnayametadamṛtaṃ rūpamuttamaṃ dadhāti sāmāni<BR>
bhavanti prāṇā vai sāmānyamṛtamu vai prāṇā amṛtamevāsminnetadrūpamuttamaṃ<BR>
dadhāti sarvataḥ parigāyati sarvata evāsminnetadamṛtaṃ rūpamuttamaṃ dadhāti <BR>
<BR>
<BR>
<BR>
9.1.2.[33]<BR>
<BR>
yadvevainaṃ sāmabhiḥ parigāyati | etadvai devā<BR>
akāmayantānasthikamimamamṛtamātmānaṃ kurvīmahīti te 'bruvannupa tajjānīta<BR>
yathemamātmānamanasthikamamṛtaṃ karavāmahā iti te 'bruvaṃścetayadhvamiti<BR>
citimicateti vāva tadabruvaṃstadicata yathemamātmānamanasthikamamṛtaṃ<BR>
karavāmahā iti <BR>
<BR>
<BR>
<BR>
9.1.2.[34]<BR>
<BR>
te cetayamānāḥ | etāni sāmānyapaśyaṃstairenam<BR>
paryagāyaṃstairetamātmānamanasthikamamṛtamakurvata tathaivaitadyajamāno<BR>
yadenaṃ sāmabhiḥ parigāyatyetamevaitadātmānamanasthikamamṛtaṃ kurute sarvataḥ<BR>
parigāyati sarvata evaitadetamātmānamanasthikamamṛtaṃ kurute tiṣṭhangāyati<BR>
tiṣṭhantīva vā ime lokā atho tiṣṭhanvai vīryavattaro hiṅkṛtya gāyati tatra hi sarvaṃ<BR>
kṛtsnaṃ sāma bhavati<BR>
<BR>
<BR>
<BR>
9.1.2.[35]<BR>
<BR>
gāyatram purastādgāyati | agnirvai gāyatramagnimevāsyaitaciraḥ karotyatho śira<BR>
evāsyaitadanasthikamamṛtaṃ karoti<BR>
<BR>
<BR>
<BR>
9.1.2.[36]<BR>
<BR>
rathantaraṃ dakṣiṇe pakṣe | iyaṃ vai rathantaramiyamu vā eṣāṃ lokānāṃ rasatamo<BR>
'syāṃ hīme sarve rasā rasaṃtamaṃ ha vai tadrathantaramityācakṣate paro 'kṣam<BR>
paro 'kṣakāmā hi devā imāmevāsyaitaddakṣiṇam pakṣaṃ karotyatho<BR>
dakṣiṇamevāsyaitatpakṣamanasthikamamṛtaṃ karoti<BR>
<BR>
<BR>
<BR>
9.1.2.[37]<BR>
<BR>
bṛhaduttare pakṣe | dyaurvai bṛhaddyaurhi barhiṣṭhā divamevāsyaitaduttaram<BR>
pakṣaṃ karotyatho uttaramevāsyaitatpakṣamanasthikamamṛtaṃ karoti<BR>
<BR>
<BR>
<BR>
9.1.2.[38]<BR>
<BR>
vāmadevyamātman | prāṇo vai vāmadevyaṃ vāyuru prāṇaḥ sarveṣāmu haiṣa<BR>
devānāmātmā yadvāyurvāyumevāsyaitadātmānaṃ karotyatho<BR>
ātmānamevāsyaitadanasthikamamṛtaṃ karoti<BR>
<BR>
<BR>
9.1.2.[39]<BR>
<BR>
yajñāyajñiyam pucam | candramā vai yajñāyajñiyaṃ yo hi kaśca yajñaḥ saṃtiṣṭhata<BR>
etameva tasyāhutīnāṃ raso 'pyeti tadyadetaṃ yajño-yajño 'pyeti tasmāccandramā<BR>
yajñāyajñiyaṃ candramasamevāsyaitatpucaṃ karotyatho<BR>
pucamevāsyaitadanasthikamamṛtaṃ karoti<BR>
<BR>
<BR>
<BR>
9.1.2.[40]<BR>
<BR>
atha prajāpaterhṛdayaṃ gāyati | asau vā ādityo hṛdayaṃ ślakṣṇa eṣa ślakṣṇaṃ<BR>
hṛdayam parimaṇḍala eṣa parimaṇḍalaṃ hṛdayamātmangāyatyātmanhi hṛdayaṃ<BR>
nikakṣe nikakṣe hi hṛdayaṃ dakṣiṇe nikakṣe 'to hi hṛdayaṃ nedīya<BR>
ādityamevāsyaitaddhṛdayaṃ karotyatho hṛdayamevāsyaitadanasthikamamṛtaṃ karoti<BR>
<BR>
<BR>
<BR>
9.1.2.[41]<BR>
<BR>
prajāsu ca prajāpatau ca gāyati | tadyatprajāsu gāyati tatprajāsu hṛdayaṃ dadhātyatha<BR>
yatprajāpatau gāyati tadagnau hṛdayaṃ dadhāti <BR>
<BR>
<BR>
<BR>
9.1.2.[42]<BR>
<BR>
yadveva prajāsu ca prajāpatau ca gāyati | ayaṃ vā agniḥ prajāśca prajāpatiśca<BR>
tadyadagnau gāyati tadeva prajāsu ca prajāpatau ca hṛdayaṃ dadhāti<BR>
<BR>
<BR>
<BR>
9.1.2.[43]<BR>
<BR>
tā haitā amṛteṣṭakāḥ | tāuttamā upadadhātyamṛtaṃ tadasya sarvasyottamaṃ dadhāti<BR>
tasmādasya sarvasyāmṛtamuttamaṃ nānyo 'dhvaryorgāyediṣṭakā vā etā vicito ha<BR>
syādyadanyo 'dhvaryorgāyet <BR>
<BR>
<BR>
<BR>
9.2.1.[1]<BR>
<BR>
upavasathīye 'hanprātarudita āditye | vācaṃ visṛjate vācaṃ visṛjya pañcagṛhītamājyaṃ<BR>
gṛhṇīte tatra pañca hiraṇyaśakalānprāsyatyathaitattrayaṃ samāsiktam bhavati dadhi<BR>
madhu ghṛtam pātryāṃ vā sthālyāṃ vorubilyāṃ tadupariṣṭāddarbhamuṣṭiṃ nidadhāti<BR>
<BR>
<BR>
<BR>
9.2.1.[2]<BR>
<BR>
athāgnimārohati | namaste harase śociṣe namaste astvarciṣa ityatraiṣa sarvo 'gniḥ<BR>
saṃskṛtaḥ sa eṣo 'tra tasmā alaṃ yaddhiṃsyādyaṃ jihiṃsiṣedyamu vā eṣa hinasti<BR>
harasā vainaṃ śociṣā vārciṣā vā hinasti tatho hainameṣa etairna hinastyanyāṃste<BR>
asmattapantu hetayaḥ pāvako asmabhyaṃ śivo bhaveti yathaiva yajustathā bandhuḥ<BR>
<BR>
<BR>
<BR>
9.2.1.[3]<BR>
<BR>
āruhyāgniṃ svayamātṛṇāṃ vyāghārayati | ājyena pañcagṛhītena tasyokto bandhuḥ<BR>
<BR>
<BR>
<BR>
9.2.1.[4]<BR>
<BR>
svayamātṛṇāṃ vyāghārayati | prāṇaḥ svayamātṛṇā prāṇe tadannaṃ dadhāti <BR>
<BR>
<BR>
<BR>
9.2.1.[5]<BR>
<BR>
yadveva svayamātṛṇāṃ vyāghārayati | uttaravedirhaiṣāgneratha yāmamūm pūrvāṃ<BR>
vyāghārayatyadhvarasya sātha haiṣāgnestāmetadvyāghārayati<BR>
<BR>
<BR>
9.2.1.[6]<BR>
<BR>
paśyaṃstatra hiraṇyaṃ vyāghārayati | pratyakṣaṃ vai tadyatpaśyati pratyakṣaṃ<BR>
sottaravediḥ prāstā eveha bhavanti paro 'kṣaṃ vai tadyatprāstāḥ paro<BR>
'kṣamiyamuttaravediḥ<BR>
<BR>
<BR>
<BR>
9.2.1.[7]<BR>
<BR>
svāhākāreṇa tāṃ vyāghārayati | pratyakṣaṃ vai tadyatsvāhākāraḥ pratyakṣaṃ<BR>
sottaravedirveṭkāreṇemām paro 'kṣaṃ vai tadyadveṭkāraḥ paro<BR>
'kṣamiyamuttaravedirājyenājyena hyuttaravediṃ vyāghārayanti pañcagṛhītena<BR>
pañcagṛhītena hyuttaravediṃ vyāghārayanti vyatihāraṃ vyatihāraṃ hyuttaravediṃ<BR>
vyāghārayanti <BR>
<BR>
<BR>
<BR>
9.2.1.[8]<BR>
<BR>
nṛṣade veḍiti | prāṇo vai nṛṣanmanuṣyā narastadyo 'yam manuṣyeṣu prāṇo<BR>
'gnistametatprīṇātyapsuṣade veḍiti yo 'psvagnistametatprīṇāti bahirṣade veḍiti ya<BR>
oṣadhiṣvagnistametatprīṇāti vanasade veḍiti yo vanaspatiṣvagnistametatprīṇāti<BR>
svarvide veḍityayamagniḥ svarvidimamevaitadagnim prīṇāti<BR>
<BR>
<BR>
<BR>
9.2.1.[9]<BR>
<BR>
yadvevāha | nṛṣade veḍapsuṣade veḍityasyaivaitānyagnernāmāni tānyetatprīṇāti tāni<BR>
haviṣā devatāṃ karoti yasyai vai devatāyai havirgṛhyate sā devatā na sā yasyai na<BR>
gṛhyate 'tho etānevaitadagnīnasminnagnau nāmagrāhaṃ dadhāti <BR>
<BR>
<BR>
<BR>
9.2.1.[10]<BR>
<BR>
pañcaitā āhutīrjuhoti | pañcacitiko 'gniḥ pañca 'rtava saṃvatsaraḥ saṃvatsaro<BR>
'gniryāvānagniryāvatyasya mātrā tāvataivainametadannena prāṇāti <BR>
<BR>
<BR>
<BR>
9.2.1.[11]<BR>
<BR>
athainaṃ samukṣati | dadhnā madhunā ghṛtena jāyata eṣa etadyaccīyate sa eṣa<BR>
sarvasmā annāya jāyate sarvamvetadannaṃ yaddadhi madhu gṛtaṃ<BR>
sarveṇaivainametadannena prīṇāti sarvataḥ samukṣati sarvata<BR>
evainametatsarveṇānnena prīṇāti <BR>
<BR>
<BR>
<BR>
9.2.1.[12]<BR>
<BR>
yadvevainaṃ samukṣati | atraiṣa sarvo 'gniḥ saṃskṛtastasmindevā<BR>
etadrūpamuttamamadadhustathaivāsminnayametadrūpamuttamaṃ dadhātyannaṃ vai<BR>
rūpametadu paramamannaṃ yaddadhi madhu gṛtaṃ tadyadeva paramaṃ rūpaṃ<BR>
tadasminnetaduttamaṃ dadhāti sarvataḥ samukṣatyapi bāhyena pariṣritaḥ sarvata<BR>
evāsminnetadrūpamuttamaṃ dadhāti darbhaiste hi śuddhā medhyā agrairagraṃ hi<BR>
devānām<BR>
<BR>
<BR>
<BR>
9.2.1.[13]<BR>
<BR>
yadvevainaṃ samukṣati | etadvai yatraitam prāṇā ṛṣayo 'gre 'gniṃ<BR>
samaskurvaṃstadasminnado 'mum purastādbhāgamakurvatādaḥ<BR>
sajūrabdīyamathāsminnetaṃ saṃcita upariṣṭādbhāgamakurvata tadyatsamukṣati ya<BR>
evāsmiṃste prāṇā ṛṣayaḥ sacita upariṣṭādbhāgamakurvata tānevaitatprīṇāti dadhnā<BR>
madhunā ghṛtena tasyokto bandhuḥ<BR>
<BR>
<BR>
<BR>
9.2.1.[14]<BR>
<BR>
ye devā devānām | yajñiyā yajñiyānāmiti devā hyete devānāṃ yajñiyā u yajñiyānāṃ<BR>
saṃvatsarīṇamupa bhāgamāsata iti saṃvatsarīṇaṃ hyeta etam bhāgamupāsate 'hutādo<BR>
haviṣo yajñe asminnityahutādo hi prāṇāḥ svayam pibantu madhuno ghṛtasyeti<BR>
svayamasya pibantu madhunaśca ghṛtasya cetyetat<BR>
<BR>
<BR>
<BR>
9.2.1.[15]<BR>
<BR>
ye devā deveṣu | adhi devatvamāyanniti devā hyete deveṣadhi devatvamāyanye<BR>
brahmaṇaḥ puraetāro asyetyayamagnirbrahma tasyaite puraetāro yebhyo na ṛte pavate<BR>
dhāma kiṃ caneti na hi prāṇebhya ṛte pavate dhāma kiṃ cana na te divo na pṛthivyā<BR>
adhi snuṣviti naiva te divi na pṛthivyāṃ yadeva prāṇabhṛttasmiṃsta ityetat <BR>
<BR>
<BR>
<BR>
9.2.1.[16]<BR>
<BR>
dvābhyāṃ samukṣati | dvipādyajamāno yajamāno 'gniryāvānagniryāvatyasya mātrā<BR>
tāvataivainametatsamukṣati <BR>
<BR>
<BR>
<BR>
9.2.1.[17]<BR>
<BR>
atha pratyavarohati | prāṇadā apānadā iti sarve haite prāṇā yo 'yamagniścitaḥ sa<BR>
yadetāmatrātmanaḥ paridāṃ na vadetātra haivāsyaiṣa prāṇānvṛñjītātha<BR>
yadetāmatrātmanaḥ paridāṃ vadate tatho hāsyaiṣa prāṇānna vṛṅkte prāṇadā apānadā<BR>
vyānadā varcodā varivodā ityetaddā me 'sītyevaitadāhānyāṃste asmattapantu hetayaḥ<BR>
pāvako asmabhyaṃ śivo bhaveti yathaiva yajustathā bandhuḥ <BR>
<BR>
<BR>
<BR>
9.2.1.[18]<BR>
pratyetya pravargyopasadbhyām pracarati | pravargyopasadbhyām pracaryāthāsmai<BR>
vrataṃ vārdhavrataṃ vā prayacatyatha pravargyopasadbhyāmatha<BR>
pravargyamutsādayatyāptvā taṃ kāmaṃ yasmai kāmāyainam pravṛṇakti <BR>
<BR>
<BR>
<BR>
9.2.1.[19]<BR>
<BR>
taṃ vai pariṣyanda utsādayet | tapto vā eṣa śuśucāno bhavati taṃ<BR>
yadasyāmutsādayedimāmasya śugṛcedyadapsūtsādayedapo 'sya śugṛcedatha<BR>
yatpariṣyanda utsādayati tatho ha naivāpo hinasti nemāṃ yadahāpsu na prāsyati<BR>
tenāpo na hinastyatha yatsamantamāpaḥ pariyanti śāntirvā āpasteno imāṃ na hinasti<BR>
tasmātpariṣyanda utsādayet<BR>
<BR>
<BR>
<BR>
9.2.1.[20]<BR>
<BR>
agnau tvevotsādayet | ime vai lokā eṣo 'gnirāpaḥ pariśritastaṃ yadagnā utsādayati<BR>
tadevainam pariṣyanda utsādayati<BR>
<BR>
<BR>
<BR>
9.2.1.[21]<BR>
<BR>
yadvevāgnā utsādayati | ime vai lokā eṣo 'gniragnirvāyurādityastadete pravargyāḥ sa<BR>
yadanyatrāgnerutsādayedetāṃstaddevānbahirdhaibhyo lokebhyo dadhyādatha yadagnā<BR>
utsādayatyetānevaitaddevāneṣu lokeṣu dadhāti <BR>
<BR>
<BR>
<BR>
9.2.1.[22]<BR>
<BR>
yadvevāgnā utsādayati | śira etadyajñasya yatpravargya ātmāyamagniścitaḥ sa<BR>
yadanyatrāgnerutsādayedbahirdhāsmāciro dadhyādatha yadagnā<BR>
utsādayatyātmānamevāsyaitatsaṃskṛtya śiraḥ pratidadhāti<BR>
<BR>
<BR>
<BR>
9.2.1.[23]<BR>
<BR>
svayamātṛṇayā saṃspṛṣṭam prathamam pravargyamutsādayati | prāṇaḥ svayamātṛṇā<BR>
śiraḥ pravargya ātmāyamagniścitaḥ śiraśca tadātmānaṃ ca prāṇena saṃtanoti<BR>
saṃdadhātyutsādya pravargyaṃ yathā tasyotsādanam<BR>
<BR>
<BR>
<BR>
9.2.2.[1]<BR>
<BR>
pratyetyāgnim prahariṣyan | āhutīśca juhoti samidhaścādadhātyetadvā enaṃ devā<BR>
eṣyantam purastādannenāprīṇannāhutibhiśca samidbhiśca<BR>
tathaivainamayametadeṣyantam purastādannena prīṇātyāhutibhiśca samidbhiśca sa<BR>
vai pañcagṛhītaṃ gṛhṇīte tasyokto bandhuḥ <BR>
<BR>
<BR>
9.2.2.[2]<BR>
<BR>
atha ṣoḍaśagṛhītaṃ gṛhṇīte | ṣoḍaśakalaḥ prajāpatiḥ<BR>
prajāpatiragnirātmasammitenaivainametadannena prīṇāti yadu vā<BR>
ātmasammitamannaṃ tadavati tanna hinasti yadbhūyo hinasti tadyatkanīyo na<BR>
tadavati samānyāṃ sruci gṛhṇīte samāno hi sa yametatprīṇāti vaiśvakarmaṇābhyāṃ<BR>
juhoti viśvakarmāyamagnistamevaitatprīṇāti tisra āhutīrjuhoti<BR>
trivṛdagniryāvānagniryāvatyasya mātrā tāvataivainametadannena prīṇāti <BR>
<BR>
<BR>
<BR>
9.2.2.[3]<BR>
<BR>
atha samidha ādadhāti | yathā tarpayitvā pariveviṣyāttādṛktadaudumbaryo<BR>
bhavantyūrgvai rasa udumbara ūrjaivainametadrasena prīṇātyārdrā bhavantyetadvai<BR>
vanaspatīnāmanārtaṃ jīvaṃ yadārdraṃ tadyadeva vanaspatīnāmanārtaṃ jīvaṃ<BR>
tenainametatprīṇāti ghṛte nyuttā bhavantyāgneyaṃ vai ghṛtaṃ<BR>
svenaivainametadbhāgena svena rasena prīṇāti sarvāṃ rātriṃ vasanti tatra hi tā rasena<BR>
sampadyante tisraḥ samidha ādadhāti trivṛdagniryāvānagniryāvatyasya mātrā<BR>
tāvataivainametadannena prīṇāti <BR>
<BR>
<BR>
<BR>
9.2.2.[4]<BR>
<BR>
yadvevaitā āhutīrjuhoti | etadvā enaṃ devā eṣyanta purastādannena<BR>
samaskurvannetābhirāhutibhistathaivainamayametadeṣyantam purastādannena<BR>
saṃskarotyetābhirāhutibhiḥ <BR>
<BR>
<BR>
<BR>
9.2.2.[5]<BR>
<BR>
sa vai pañcagṛhītaṃ gṛhṇīte | pañcadhāvihito vā ayaṃ śīrṣanprāṇo mano vāk<BR>
prāṇaścakṣuḥ śrotrametamevāsminnetatpañcadhāvihitaṃ śīrṣanprāṇaṃ<BR>
dadhātyagnistigmena śociṣeti tigmavatyā śira evāsyaitayā saṃśyati tigmatāyai<BR>
<BR>
<BR>
<BR>
9.2.2.[6]<BR>
<BR>
atha ṣoḍaśagṛhītaṃ gṛhṇīte | aṣṭau prāṇā aṣṭāvaṅgānyetāmabhisampadaṃ samānyāṃ<BR>
sruci gṛhṇīte samāne hyevātmannaṅgāni ca prāṇāśca bhavanti nānā<BR>
juhotyaṅgebhyaśca<BR>
tatprāṇebhyaśca vidhṛtiṃ karoti vaiśvakarmaṇābhyāṃ juhoti<BR>
viśvakarmāyamagnistamevaitatsaṃskaroti tisra āhutīrjuhoti<BR>
trivṛdagniryāvānagniryāvatyasya mātrā tāvataivainametadannena saṃskaroti<BR>
saptadaśabhirṛgbhiḥ saptadaśaḥ prajāpatiḥ prajāpatiragniryāvānāgniryāvatyasya mātrā<BR>
tāvataivainametatsaṃskarotyekaviṃśatigṛhītena dvādaśa māsāḥ pañca 'rtavastraya ime<BR>
lokā asāvāditya ekaviṃśa etāmabhisampadam<BR>
<BR>
<BR>
<BR>
9.2.2.[7]<BR>
<BR>
yadvevaitāḥ samidha ādadhāti | etadvā enaṃ devāḥ sarvaṃ kṛtsnaṃ<BR>
saṃskṛtyāthainametenānnenāprīṇannetābhiḥ samidbhistathaivainamayametatsarvaṃ<BR>
kṛtsnaṃ saṃskṛtyāthainametenānnena prīṇātyetābhiḥ samidbhiraudumbaryo<BR>
bhavantyārdrā ghṛte nyuttā sarvāṃ rātriṃ vasanti tasyokto bandhurudenamuttarāṃ<BR>
nayendremam pratarāṃ naya yasya kurmo gṛhe haviriti yathā yajustathā<BR>
bandhustisraḥ samidha ādadhāti trivṛdagniryāvānagniryāvatyasya mātrā<BR>
tāvataivainametadannena prīṇāti tisa āhutīrjuhoti tatṣaṭ tasyokto bandhuḥ<BR>
<BR>
<BR>
<BR>
9.2.3.[1]<BR>
<BR>
athātaḥ sampreṣyati | udyacedhmamupayacopayamanīragnaye<BR>
prahriyamāṇāyānubrūhyagnīdekasphyayānūdehi brahmannapratirathaṃ japeti <BR>
<BR>
<BR>
<BR>
9.2.3.[2]<BR>
<BR>
etadvai devānupapraiṣyataḥ | etaṃ yajñaṃ taṃsyamānāndakṣiṇato 'surā rakṣāṃsi<BR>
nāṣṭrā ajighāṃsanna yakṣyadhve na yajñaṃ taṃsyadhva iti<BR>
<BR>
<BR>
<BR>
9.2.3.[3]<BR>
<BR>
te devā indramabruvan | tvaṃ vai naḥ śreṣṭho baliṣṭho vīryavattamo 'si tvamimāni<BR>
rakṣāṃsi pratiyatasveti tasya vai me brahma dvitīyamastviti tatheti tasmai vai<BR>
bṛhaspatiṃ dvitīyamakurvanbrahma vai bṛhaspatista indreṇa caiva bṛhaspatinā ca<BR>
dakṣiṇato 'surānrakṣāṃsi nāṣṭrā apahatyābhaye nāṣṭra etaṃ yajñamatanvata<BR>
<BR>
<BR>
<BR>
9.2.3.[4]<BR>
<BR>
tadvā etatkriyate | yaddevā akurvannidaṃ nu tāni rakṣāṃsi devairevāpahatāni<BR>
yattvetatkaroti yaddevā akurvaṃstatkaravāṇītyatho indreṇa caivaitadbṛhaspatinā ca<BR>
dakṣiṇato surānrakṣāṃsi nāṣṭrā apahatyābhaye 'nāṣṭra etaṃ yajñaṃ tanute<BR>
<BR>
<BR>
<BR>
9.2.3.[5]<BR>
<BR>
sa yaḥ sa indraḥ | eṣa so 'pratiratho 'tha yaḥ sa bṛhaspatireṣa sa brahmā<BR>
tadyadbrahmāpratirathaṃ japatīndreṇa caivaitadbṛhaspatinā ca dakṣiṇato<BR>
'surānrakṣāṃsi nāṣṭrā apahatyābhaye 'nāṣṭra etaṃ yajñaṃ tanute<BR>
tasmādbrahmāpratirathaṃ japati <BR>
<BR>
<BR>
<BR>
9.2.3.[6]<BR>
<BR>
āśuḥ śiśāno vṛṣabho na bhīma iti | aindryo 'bhirūpā dvādaśa bhavanti dvādaśa māsāḥ<BR>
saṃvatsaraḥ saṃvatsaro 'gniryāvānagniryāvatyasya mātrā tāvataivaitaddakṣiṇato<BR>
'surānrakṣāṃsi nāṣṭrā apahanti triṣṭubbhirvajro vai triṣṭubvajreṇaivaitaddakṣiṇato<BR>
'surānrakṣāṃsi nāṣṭrā apahanti tā dvāviṃśatirgāyatryaḥ sampadyante tadāgneyyo<BR>
bhavantyagnikarma hi <BR>
<BR>
<BR>
<BR>
9.2.3.[7]<BR>
<BR>
athainamudyacati | udu tvā viśve devā agne bharantu cittibhiriti tasyokto bandhuḥ<BR>
<BR>
<BR>
<BR>
9.2.3.[8]<BR>
<BR>
athābhiprayanti | pañca diśo daivoryajñamavantu devīriti devāścāsurāścobhaye<BR>
prājāpatyā dikṣvaspardhanta te devā asurāṇāṃ diśo vṛñjata tathaivaitadyajamāno<BR>
dviṣato bhrātṛvyasya diśo vṛṅkte daivīriti tadenā daivīḥ kurute yajñamavantu<BR>
devāriti yajñamimavantu devīrityetadapāmatiṃ durmatim bādhamānā ityaśanāyā vā<BR>
amatiraśanāyāmapabādhamānā ityetadrāyaspoṣe yajñapatimābhajantīriti rayyāṃ ca<BR>
pos\e ca yajñapatimābhajantīrityetadrāyaspoṣe adhi yajño asthāditi rayyāṃ ca poṣe<BR>
cādhi yajño 'sthādityetat <BR>
<BR>
<BR>
<BR>
9.2.3.[9]<BR>
<BR>
samiddhe agnāvadhi māmahāna iti | yajamāno vai māmahāna ukthapatra ityukthāni<BR>
hyetasya patrāṇīḍya iti yajñiyaṃ ityetadgṛbhīta iti dhārita ityetattaptaṃ gharmam<BR>
parigṛhyāyajanteti taptaṃ hyetaṃ gharmam parigṛhyāyajantorjā yadyajñamayajanta<BR>
devā ityūrjā hyetaṃ yajñamayajanta devāḥ <BR>
<BR>
<BR>
<BR>
9.2.3.[10]<BR>
<BR>
daivyāya dhartre joṣṭra iti | daivo hyeṣa dhartā joṣayitṛtamo devaśrīḥ śrīmanāḥ<BR>
śatapayā iti devaśrīrhyeṣa śrīmanāḥ śatapayāḥ parigṛhya devā yajñamāyanniti<BR>
parigṛhy a hyetaṃ devā yajñamāyandevā devebhyo adhvaryanto asthurityadhvaro vai<BR>
yajño devā devebhyo yajñiyanto 'thurityetat <BR>
<BR>
<BR>
<BR>
9.2.3.[11]<BR>
<BR>
vītaṃ haviḥ śamitaṃ śamitā yajadhyā iti | iṣṭaṃ sviṣṭamityetatturīyo yajño yatra<BR>
havyametītyadhvaryuḥ purastādyajūṃṣi japati hotā paścādṛco 'nvāha brahmā<BR>
dakṣiṇato 'pratirathaṃ japatyeṣa eva turīyo yajñastato vākā āśiṣo no juṣantāmiti<BR>
tato no vākāścāśiṣaśca juṣantāmityetat <BR>
<BR>
<BR>
<BR>
9.2.3.[12]<BR>
<BR>
sūryaraśmirharikeśaḥ purastāt | savitā jyotirudriyāṃ ajasramityasau vā āditya eṣo<BR>
'gniḥ sa eṣa sūryaraśmirharikeśaḥ purastātsavitaitajjyotirudyacatyajasraṃ tasya pūṣā<BR>
prasave yāti vidvāniti paśavo vai pūṣā ta etasya prasave prerate sampaśyanviśvā<BR>
bhuvanāni gopā ityeṣa vā idaṃ sarvaṃ sampaśyatyeṣa u evāsya sarvasya bhuvanasya<BR>
goptāḥ <BR>
<BR>
<BR>
<BR>
9.2.3.[13]<BR>
<BR>
tadyā amuṣmādādityādarvājyaḥ pañca diśaḥ | tā etaddevā asurāṇāmavṛñjatātho tā<BR>
evaitatsamārohaṃstā u evaitadyajamāno dviṣato bhrātṛvyasya vṛṅkte 'tho tā<BR>
evaitatsamārohatyatho etadvā etābhirdevā ātaḥ<BR>
samprāpnuvaṃstathaivābhirayametadātaḥ samprāpnoti<BR>
<BR>
<BR>
<BR>
9.2.3.[14]<BR>
<BR>
athāśmānam pṛśnimupadadhāti | asau vā ādityo 'śmā<BR>
pṛśniramumevaitadādityamupadadhāti pṛśnirbhavati raśmibhirhi maṇḍalam pṛśni<BR>
tamantareṇāhavanīyaṃ ca gārhapatyaṃ copadadhātyayaṃ vai loko gārhapatyo<BR>
dyaurāhavanīya etaṃ tadimau lokāvantareṇa dadhāti tasmādeṣa imau lokāvantareṇa<BR>
tapati<BR>
<BR>
<BR>
<BR>
9.2.3.[15]<BR>
<BR>
āgnīdhravelāyām | antarikṣaṃ vā āgnīdhrametaṃ tadantarikṣe dadhāti tasmādeṣo<BR>
'ntarikṣāyatano vyadhve vyadhve hyeṣa itaḥ <BR>
<BR>
<BR>
<BR>
9.2.3.[16]<BR>
<BR>
sa eṣa prāṇaḥ | prāṇamevaitadātmandhatte tadetadāyurāyurevaitadātmandhatte<BR>
tadetadannamāyurhyetadannamu vā āyuraśmā bhavati sthiro vā aśmā sthiraṃ tadāyuḥ<BR>
kurute pṛśnirbhavati pṛśnīva hyannam <BR>
<BR>
<BR>
<BR>
9.2.3.[17]<BR>
<BR>
sa upadadhāti | vimāna eṣa divo madhya āsta iti vimāno hyeṣa divo madhya āsta<BR>
āpaprivānrodasī antarikṣamityudyanvā eṣa imāṃlokānāpūrayati sa viśvācīrabhicaṣṭe<BR>
ghṛtācīriti srucaścaitadvedīścāhāntarā pūrvamaparaṃ ca ketumityantaremaṃ ca<BR>
lokamamuṃ cetyetadatho yaccedametarhi cīyate yaccādaḥ pūrvamacīyateti<BR>
<BR>
<BR>
<BR>
9.2.3.[18]<BR>
<BR>
ukṣā samudro aruṇaḥ suparṇa iti | ukṣā hyeṣa samudro 'ruṇaḥ suparṇaḥ pūrvasya<BR>
yonim piturāviveśeti pūrvasya hyeṣa etaṃ yonim piturāviśati madhye divo nihitaḥ<BR>
pṛśniraśmeti madhye hyeṣa divo nihitaḥ pṛśniraśmā vicakrame rajasaspātyantāviti<BR>
vikramamāṇo vā eṣa eṣāṃ lokānāmantānyāti <BR>
<BR>
<BR>
9.2.3.[19]<BR>
<BR>
dvābhyāmupadadhāti | dvipādyajamāno yajamāno 'gniryāvānagniryāvatyasya mātrā<BR>
tāvataivainametadupadadhāti triṣṭubbhyāṃ traiṣṭubho hyeṣa na sādayatyasannoy<BR>
hyeṣa na sūdadohasādhivadati prāṇo vai sūdadohāḥ prāṇa eṣa kim prāṇe prāṇaṃ<BR>
dadhyāmiti taṃ nidhāya yathā na naśyet<BR>
<BR>
<BR>
<BR>
9.2.3.[20]<BR>
<BR>
athopāyanti | indraṃ viśvā avīvṛdhanniti tasyokto bandhurdevahūryajña ā ca<BR>
vakṣatsumnahūryajña ā ca vakṣaditi devahūścaiva yajñaḥ sumnahūśca<BR>
yakṣadagnirdevo devāṃ ā ca vakṣaditi yakṣaccaivāgnirdevo devānā ca vahatvityetat <BR>
<BR>
<BR>
<BR>
9.2.3.[21]<BR>
<BR>
vājasya mā prasavaḥ | udgrābheṇodagrabhīt adhā sapatnānindro me nigrābheṇādharā<BR>
akariti yathaiva yajustathā bandhuḥ <BR>
<BR>
<BR>
<BR>
9.2.3.[22]<BR>
<BR>
udgrābhaṃ ca nigrābhaṃ ca | brahma devā avīvṛdhan adhā sapatnānindrāgnī me<BR>
viṣūcīnānvyasyatāmiti yathaiva yajustathā bandhuḥ <BR>
<BR>
<BR>
<BR>
9.2.3.[23]<BR>
<BR>
tadyā amuṣmādādityādūrdhvāścatasro diśaḥ | tā etaddevā asurāṇāmavṛñjatātho tā<BR>
evaitatsamārohaṃstā u evaitadyajamāno dviṣato bhrātṛvyasya vṛṅkte 'tho tā<BR>
evaitatsamārohatyatho etadvā etābhirdevā ātaḥ<BR>
samprāpnuvaṃstathaivābhirayametadātaḥ samprāpnoti <BR>
<BR>
<BR>
<BR>
9.2.3.[24]<BR>
<BR>
athāgnimārohanti | kramadhvamagninā nākamiti svargo vai loko nākaḥ<BR>
kramadhvamanenāgninaitaṃ svargaṃ lokamityetadukhyaṃ hasteṣu bibhrata<BR>
ityukhyaṃ hyeta etaṃ hasteṣu bibhrati divaspṛṣṭhaṃ svargatvā miśrā<BR>
devebhirādhvamiti divaspṛṣṭhaṃ svargaṃ lokaṃ gatvā miśrā devebhirādhvamityetat <BR>
<BR>
<BR>
<BR>
9.2.3.[25]<BR>
<BR>
prācīmanu pradiśam prehi vidvāniti | prācī vai digagneḥ svāmanu pradiśam prehi<BR>
vidvānityetadagneragne puro agnirbhavehetyasya tvamagneragne puro<BR>
'gnirbhavehetyetadviśvā āśā dīdyāno vibhāhīti sarvā āśā dīpyamāno<BR>
vibhāhītyetadūrjaṃ no dhehi dvipade catuṣpada ityāśiṣamāśāste <BR>
<BR>
<BR>
<BR>
9.2.3.[26]<BR>
<BR>
pṛthivyā aham | udantarikṣamāruhamantarikṣāddivamāruhamiti<BR>
gārhapatyāddhyāgnīdhrīyamāgacantyāgnīdhrīyādāhavanīyaṃ divo nākasya<BR>
pṛṣṭhātsvarjyotiragāmahamiti divo nākasya pṛṣṭhātsvargaṃ lokamagāmahamityetat<BR>
<BR>
<BR>
<BR>
9.2.3.[27]<BR>
<BR>
svaryanto nāpekṣante | ā dyāṃ rohanti rodasī iti na haiva te 'pekṣante ye svargaṃ<BR>
lokaṃ yanti yajñaṃ ye viśvatodhāraṃ suvidvāṃso vitenira ityeṣa eva yajño<BR>
viśvatodhāra eta u eva suvidvāṃso ya etaṃ vitanvate<BR>
<BR>
<BR>
<BR>
9.2.3.[28]<BR>
<BR>
agne prehi prathamo devayatāmiti | imametadagnimāha tvameṣām prehi prathamo<BR>
devayatāmiti cakṣurdevānāmuta martyānāmityubhayeṣāṃ haitaddevamanuṣyāṇāṃ<BR>
cakṣuriyakṣamāṇā bhṛgubhiḥ sajoṣā iti yajamānā bhṛgubhiḥ sajoṣā ityetatsvaryantu<BR>
yajamānāḥ svastīti svargaṃ lokaṃ yantu yajamānāḥ svastītyetat <BR>
<BR>
<BR>
<BR>
9.2.3.[29]<BR>
<BR>
tadyā amuṣmiṃloke pañca diśaḥ | tā etaddevā asurāṇāmavṛñjatātho tā<BR>
evaitatsamārohaṃstā u evaitadyajamāno dviṣato bhrātṛvyasya vṛṅkte 'tho tā<BR>
evaitatsamārohatyatho etadvā etābhirdevā ātaḥ<BR>
samprāpnuvaṃstathaivābhirayametadātaḥ samprāpnoti <BR>
<BR>
<BR>
<BR>
9.2.3.[30]<BR>
<BR>
athainamabhijuhoti | etadvā enaṃ devā īyivāṃsamupariṣṭādannenāprīṇannetayāhutyā<BR>
tathaivainamayametadīyivāṃsamupariṣṭādannena prīṇātyetayāhutyā kṛṣṇāyai<BR>
śuklavatsāyai payasā rātrirvai kṛṣṇā śuklavatsā tasyā asāvādityo vatsaḥ<BR>
svenaivainametadbhāgena svena rasena prīṇātyupari dhāryamāṇa upari hi sa<BR>
yametatprīṇāti dohanena dohanena hi payaḥ pradīyate<BR>
<BR>
<BR>
<BR>
9.2.3.[31]<BR>
<BR>
yadvevainamabhijuhoti | śira etadyajñasya yadagniḥ prāṇaḥ payaḥ śīrṣaṃstatprāṇaṃ<BR>
dadhāti yathā svayamātṛṇāmabhiprakṣaredevamabhijuhuyātprāṇaḥ svayamātṛṇā rasa<BR>
eṣa śiraśca tatprāṇaṃ ca rasena saṃtanoti saṃdadhāti naktoṣāsā samanasā virūpe iti<BR>
tasyokto bandhuḥ <BR>
<BR>
<BR>
9.2.3.[32]<BR>
<BR>
agne sahasrākṣeti | hiraṇyaśakalairvā eṣa sahasrākṣaḥ śatamūrdhanniti yadadaḥ<BR>
śataśīrṣā rudro 'sṛjyata śataṃ te prāṇāḥ sahasraṃ vyānā iti śataṃ haiva tasya prāṇāḥ<BR>
sahasraṃ vyānā yaḥ śataśīrṣā tvaṃ sāhasrasya rāya īśiṣa iti tvaṃ sarvasyai rayyā īśiṣa<BR>
ityetattasmai te vidhema vājāya svāhetyeṣa vai vājastametatprīṇāti <BR>
<BR>
<BR>
<BR>
9.2.3.[33]<BR>
<BR>
dvābhyāmabhijuhoti | dvipādyajamāno yajamāno 'gniryāvānagniryāvatyasya mātrā<BR>
tāvataivainametadabhijuhoti<BR>
<BR>
<BR>
<BR>
9.2.3.[34]<BR>
<BR>
athainaṃ nidadhāti | suparṇo 'si garutmānityetadvā enamado vikṛtya suparṇaṃ<BR>
garutmantaṃ vikaroti taṃ suparṇaṃ garutmantaṃ cinoti taṃ suparṇaṃ garutmantaṃ<BR>
kṛtvāntato nidadhāti pṛṣṭhe pṛthivyāḥ sīda bhāsāntarikṣamāpṛṇa jyotiṣā<BR>
divamuttabhāna tejasā diśa uddūṃhetyevaṃ hyeṣa etatsarvaṃ karoti<BR>
<BR>
<BR>
<BR>
9.2.3.[35]<BR>
<BR>
ājuhvānaḥ supratīkaḥ purastāditi | ājuhvāno naḥ supratīkaḥ purastādityetadagne tvaṃ<BR>
yonimāsīda sādhuyetyeṣa vā asya svo yonistaṃ sādhvāsīdetyetadasmintsadhasthe<BR>
adhyuttarasminniti dyaurvā uttaraṃ sadhasthaṃ viśve devā yajamānaśca sīdateti<BR>
tadviśvairdevaiḥ saha yajamānaṃ sādayati dvābhyāṃ nidadhāti tasyokto<BR>
bandhurvaṣaṭkāreṇa tasyopari bandhuḥ<BR>
<BR>
<BR>
<BR>
9.2.3.[36]<BR>
<BR>
athāsmintsamidha ādadhāti | etadvā enaṃ devā<BR>
īyivāṃsamupariṣṭādannenāprīṇantsamidbhiścāhutibhiśca<BR>
tathaivainamayametadīyivāṃsamupariṣṭādannena prīṇāti samidbhiścāhutibhiśca <BR>
<BR>
<BR>
<BR>
9.2.3.[37]<BR>
<BR>
sa vai śamīmayīm prathamāmādadhāti | etadvā eṣa etasyāmāhutyāṃ hutāyām<BR>
prādīpyatodajvalattasmāddevā abibhayuryadvai no 'yaṃ na hiṃsyāditi ta etāṃ<BR>
śamīmapaśyastayainamaśamayaṃstadyadetaṃ śamyāśamayaṃstasmācamī<BR>
tathaivainamayametacamyā śamayati śāntyā eva na jagdhyai <BR>
<BR>
<BR>
<BR>
9.2.3.[38]<BR>
<BR>
tāṃ saviturvareṇyasya | citrāmāhaṃ vṛṇe sumatiṃ viśvajanyāṃ yāmasya kaṇvo<BR>
aduhatprapīnāṃ sahasradhārām payasā mahīṃ gāmiti kaṇvo haināṃ dadarśa sā hāsmai<BR>
sahasradhārā sarvānkāmānduduhe tathaivaitadyajamānāya sahasradhārā<BR>
sarvānkāmānduhe<BR>
<BR>
<BR>
<BR>
9.2.3.[39]<BR>
<BR>
atha vaikaṅkatīmādadhāti | tasyā ukto bandhurvidhema te parame janmannagna iti<BR>
dyaurvā asya paramaṃ janma vidhema stomairavare sadhastha ityantarikṣaṃ vā<BR>
avaraṃ sadhasthaṃ yasmādyonerudārithā yaje tamityeṣa vā asya svo yonistaṃ yaja<BR>
ityetatpra tve havīṃṣi juhure samiddha iti yadā vā eṣa samidhyate<BR>
'thaitasminhavīṃṣi prajuhvati<BR>
<BR>
<BR>
<BR>
9.2.3.[40]<BR>
<BR>
athaudumbarīmādadhāti | ūrgvai rasa udumbara ūrjaivainamedrasena prīṇāti<BR>
karṇakavatī bhavati paśavo vai karṇakāḥ paśubhirevainametadannena prīṇāti yadi<BR>
karṇakavatīṃ na vindeddadhidrapsamupahatyādadhyāttadyaddadhidrapsa<BR>
upatiṣṭhate tadeva paśurūpam preddho agne dīdihi puro na iti virājādadhānyannaṃ<BR>
virāḍannevainametatprīṇāti tisraḥ samidha ādadhāti trivṛdagniryāvānagniryāvatyasya<BR>
mātrā tāvataivainametadannena prīṇāti<BR>
<BR>
<BR>
<BR>
9.2.3.[41]<BR>
<BR>
athāhutīrjuhoti | yathā pariviṣyānupāyayettādṛktatsruveṇa pūrve srucottarāmagne<BR>
tamadyāśvaṃ na stomaiḥ kratuṃ na bhadraṃ hṛdispṛśaṃ ṛdhyāmā ta ohairiti yaste<BR>
hṛdispṛkṣtomastaṃ ta ṛdhyāsamityetatpaṅktyā juhoti pañcapadā paṅktiḥ pañcacitiko<BR>
'gniḥ pañca 'rtavaḥ saṃvatsaraḥ saṃvatsaro 'gniryāvānagniryāvatyasya mātrā<BR>
tāvataivainametadannena prīṇāti <BR>
<BR>
<BR>
<BR>
9.2.3.[42]<BR>
<BR>
atha vaiśvakarmaṇīṃ juhoti | viśvakarmāyamagnistamevaitatprīṇāti cittiṃ juhomi<BR>
manasā ghṛteneti cittameṣāṃ juhomi manasā ca ghṛtena cetyetadyathā devā<BR>
ihāgamanniti yathā devā ihāgacānityetadvītihotrā ṛtāvṛdha iti satyavṛdha ityetatpatye<BR>
viśvasya bhūmano juhomi viśvakarmaṇa iti yo 'sya sarvasya bhūtasya patistasmai<BR>
juhomi viśvakarmaṇa ityetadviśvāhāhābhyaṃ haviriti sarvadaivākṣitaṃ havirityetat <BR>
<BR>
<BR>
<BR>
9.2.3.[43]<BR>
<BR>
atha pūrṇāhutiṃ juhoti sarvametadyatpūrṇaṃ sarveṇaivainametatprīṇāti<BR>
<BR>
<BR>
<BR>
9.2.3.[44]<BR>
sapta te agne samidha iti prāṇā vai samidhaḥ prāṇā hyetaṃ samindhate sapta jihvā iti<BR>
yānamūntsapta puruṣānekam puruṣamakurvaṃsteṣāmetadāha sapta ṛṣaya iti sapta<BR>
hi ta ṛṣaya āsantsapta dhāma priyāṇīti candāṃsyetadāha candāṃsi vā asya sapta<BR>
dhāma priyāṇi sapta hotrāḥ saptadhā tvā yajantīti sapta hyetaṃ hotrāḥ saptadhā<BR>
yajanti sapta yoniriti citīretadāhāpṛṇasvetyā prajāyasvetyetadghrṛteneti reto vai ghṛtaṃ<BR>
reta evaitadeṣu lokeṣu dadhāti svāheti yajño vai svāhākāro yajñiyamevaitadidaṃ<BR>
sakṛtsarvaṃ karoti <BR>
<BR>
<BR>
<BR>
9.2.3.[45]<BR>
<BR>
sapta sapteti | saptacitiko 'gniḥ sapta 'rtavaḥ saṃvatsaraḥ saṃvatsaro<BR>
'gniryāvānagniryāvatyasya mātrā tāvataivainametatprīṇāti tisra āhutīrjuhoti<BR>
trivṛdagniryāvānagniryāvatyasya mātrā tāvataivainametadannena prīṇāti tisraḥ<BR>
samidha ādadhāti tatṣaṭ tasyokto bandhuḥ <BR>
<BR>
<BR>
9.2.3.[46]<BR>
<BR>
tiṣṭhantsamidha ādadhāti | asthīni vai samidhastiṣṭhantīva vā asthīnyāsīna<BR>
āhutīrjuhoti māṃsāni vā āhutaya āsata iva vai māṃsānyantarāḥ samidho bhavanti<BR>
bāhyā āhutayo 'ntarāṇi hyasthīni bāhyāni māṃsāni <BR>
<BR>
<BR>
<BR>
9.2.3.[47]<BR>
<BR>
athātaḥ sampadeva | ṣaṭ purastājjuhoti ṣaḍupariṣṭātṣadbhirāśmanaḥ pṛśneryanti<BR>
dvābhyāmaśmānam pṛśnimupadadhāti caturbhirāgneryanti pañcabhiragnimārohanti<BR>
tadekāṃ na triṃśadāhutireva triṃśattamī dvābhyāmagnim nidadhāti<BR>
taddvātriṃśaddvātriṃśadakṣarānuṣṭupsaiṣānuṣṭup <BR>
<BR>
<BR>
<BR>
9.2.3.[48]<BR>
<BR>
tadyā amūstisro 'nuṣṭubhaḥ | gārhapatye sampādayanti tāsāmetāmatrikāmāharanti<BR>
tadyadetāmatrāharantyatraiṣa sarvo 'gniḥ saṃskṛtaḥ sa eṣo 'tra tasmai<BR>
nālamāsīdyadannamātsyat<BR>
<BR>
<BR>
<BR>
9.2.3.[49]<BR>
<BR>
so 'gnimabravīt | tvayānnamadānīti tatheti tasmādyadaivaitamatrāharantyathaiṣo<BR>
'lamannāyālamāhutibhyo bhavati <BR>
<BR>
<BR>
<BR>
9.2.3.[50]<BR>
<BR>
atho āhuḥ | prajāpatirevaitam priyam putramurasyādhatta iti sa yo haitadevaṃ vedā<BR>
haivam priyam putramurasi dhatte <BR>
<BR>
<BR>
9.2.3.[51]<BR>
<BR>
yadevaitamatrāharanti | yānvai tāntsapta puruṣānekam puruṣamakurvannayameva<BR>
sa yo 'yamagniścīyate 'tha yāmeṣāṃ tāmūrdhvāṃ śriyaṃ rasaṃ samudauhanneṣa sa<BR>
yametamatrāgnimāharanti tadyadetamatrāharanti yaivaiteṣā saptānām puruṣāṇāṃ<BR>
śrīryo rasastametadūrdhvaṃ samudūhanti tadasyaitacira ātmāyamagniścata<BR>
ātmānamevāsyaitatsaṃskṛtya śiraḥ pratidadhāti <BR>
<BR>
<BR>
<BR>
9.3.1.[1]<BR>
<BR>
athāto vaiśvānaraṃ juhoti | atraiṣa sarvo 'gniḥ saṃskṛtaḥ sa eṣo 'tra vaiśvānaro devatā<BR>
tasmā etaddhavirjuhoti tadenaṃ haviṣā devatāṃ karoti yasyai vai devatāyai<BR>
havirgṛhyate sā devatā na sā yasyai na gṛhyate dvādaśakapālo dvādaśa māsāḥ<BR>
saṃvatsaraḥ saṃvatsaro vaiśvānaraḥ <BR>
<BR>
<BR>
<BR>
9.3.1.[2]<BR>
<BR>
yadvevaitaṃ vaiśvānaraṃ juhoti | vaiśvānaraṃ vā etamagniṃ janayiṣyanbhavati<BR>
tamadaḥ purastāddīkṣaṇīyāyāṃ reto bhūtaṃ siñcati yādṛgvai yonau retaḥ sicyate<BR>
tādṛgjāyate tadyattatra vaiśvānaraṃ reto bhūtaṃ siñcati tasmādayamiha vaiśvānaro<BR>
jāyata upāṃśu tatra bhavati reto vai tatra yajña upāṃśu vai retaḥ sicyate nirukta iha<BR>
niruktaṃ hi reto jātam bhavati <BR>
<BR>
<BR>
<BR>
9.3.1.[3]<BR>
<BR>
sa yaḥ sa vaiśvānaraḥ | ime sa lokā iyameva pṛthivī viśvamagnirnaro 'ntarikṣameva<BR>
viśvaṃ vāyurnaro dyaureva viśvamādityo naraḥ<BR>
<BR>
<BR>
<BR>
9.3.1.[4]<BR>
<BR>
te ye ta ime lokāḥ | idaṃ tacira idameva pṛthivyoṣadhayaḥ śmaśrūṇi tadetadviśvaṃ<BR>
vāgevāgniḥ sa naraḥ sopariṣṭādasya bhavatyupariṣṭāddhyasyā agniḥ <BR>
<BR>
<BR>
<BR>
9.3.1.[5]<BR>
<BR>
idamevāntarikṣam | tasmādetadalomakamalomakamiva hyantarikṣaṃ tadetadviśvam<BR>
prāṇa eva vāyuḥ sa naraḥ sa madhyenāsya bhavati madhyena hyantarikṣasya vāyuḥ<BR>
<BR>
<BR>
<BR>
9.3.1.[6]<BR>
<BR>
śira eva dyauḥ | nakṣatrāṇi keśāstadetadviśvaṃ cakṣurevādityaḥ sa<BR>
narastadavastācorṣṇo bhavatyavastāddhi diva ādityastadasyaitaciro vaiśvānara<BR>
ātmāyamagniścita ātmāyamagniścita ātmānamevāsyaitatsaṃskṛtya śiraḥ pratidadhāti <BR>
<BR>
<BR>
<BR>
9.3.1.[7]<BR>
<BR>
atha mārutānjuhoti | prāṇā vai mārutāḥ prāṇānevāsminnetaddadhāti vaiśvānaraṃ<BR>
hutvā<BR>
śiro vai vaiśvānaraḥ śīrṣaṃstatprāṇāndadhāti<BR>
<BR>
<BR>
<BR>
9.3.1.[8]<BR>
<BR>
eka eṣa bhavati | ekamiva hi śiraḥ saptetare saptakapālā yadu vā api bahu kṛtvaḥ<BR>
sapta-sapta saptaiva tacīrṣaṇyeva tatsapta prāṇāndadhāti<BR>
<BR>
<BR>
<BR>
9.3.1.[9]<BR>
<BR>
nirukta eṣa bhavati | niruktamiva hi śiro 'niruktā itare 'niruktā iva hi<BR>
prāṇāstiṣṭhannetaṃ juhoti tiṣṭhatīva hi śira āsīna itarānāsata iva hi prāṇāḥ<BR>
<BR>
<BR>
<BR>
9.3.1.[10]<BR>
<BR>
tadyau prathamau mārutau juhoti | imau tau prāṇau tau madhye vaiśvānarasya<BR>
juhoti madhye hīmau śīrṣṇaḥ prāṇau<BR>
<BR>
<BR>
<BR>
9.3.1.[11]<BR>
<BR>
atha yau dvitīyau | imau tau tau samantikataraṃ juhoti samantikataramiva hīmau<BR>
prāṇau<BR>
<BR>
<BR>
<BR>
9.3.1.[12]<BR>
<BR>
atha yau tṛtīyau | imau tau tau samantikataraṃ juhoti samantikataramiva hīmau<BR>
prāṇau vāgevāraṇye 'nūcyaḥ so 'raṇye 'nūcyo bhavati bahu hi vācā ghoraṃ nigacati<BR>
<BR>
<BR>
<BR>
9.3.1.[13]<BR>
<BR>
yadveva vaiśvānaramārutānjuhoti | kṣatraṃ vai vaiśvānaro viṇmārutāḥ kṣatraṃ ca<BR>
tadviśaṃ ca karoti vaiśvānaram pūrvaṃ juhoti kṣatraṃ tatkṛtvā viśaṃ karoti<BR>
<BR>
<BR>
<BR>
9.3.1.[14]<BR>
<BR>
eka eṣa bhavati | ekasthaṃ tatkṣatramekasthāṃ śriyaṃ karoti bahava itare viśi<BR>
tadbhūmānaṃ dadhāti<BR>
<BR>
<BR>
<BR>
9.3.1.[15]<BR>
<BR>
nirukta eṣa bhavati | niruktamiva hi kṣatramaniruktā itare 'nirukteva hi viṭ<BR>
tiṣṭhannetaṃ juhoti tiṣṭhatīva hi kṣatramāsīna itarānāsta iva hi viṭ<BR>
<BR>
<BR>
<BR>
9.3.1.[16]<BR>
<BR>
taṃ vā etam | puro 'nuvākyavantaṃ yājyavantaṃ vaṣaṭkṛte srucā juhoti<BR>
hastenaivetarānāsīnaḥ svāhākāreṇa kṣatrāyaiva tadviśaṃ kṛtānukarāmanuvartmānaṃ<BR>
karoti<BR>
<BR>
<BR>
<BR>
9.3.1.[17]<BR>
<BR>
tadāhuḥ | kathamasyaite puro 'nuvākyavanto yājyavanto vaṣaṭkṛte srucā hutā<BR>
bhavantītyeteṣāṃ vai saptapadānām mārutānāṃ yāni trīṇi prathamāni padāni sā<BR>
tripadā gāyatrī puro 'nuvākyātha yāni catvāryuttamāni sā catuṣpadā<BR>
triṣṭubyājyedameva kapucalamayaṃ daṇḍaḥ svāhākāro vaṣaṭkāra evamu hāsyaite<BR>
puro 'nuvākyavanto yājyavanto vaṣaṭkṛte srucā hutā bhavanti<BR>
<BR>
<BR>
<BR>
9.3.1.[18]<BR>
<BR>
tadyam prathamaṃ dakṣiṇato mārutaṃ juhoti | yāḥ sapta prācyaḥ sravanti tāḥ sa sa<BR>
saptakapālo bhavati sapta hi tā yāḥ prācyaḥ sravanti<BR>
<BR>
<BR>
<BR>
9.3.1.[19]<BR>
<BR>
atha yam prathamamuttarato juhoti | ṛtavaḥ sa sa saptakapālo bhavati sapta hyṛtavaḥ<BR>
<BR>
<BR>
<BR>
9.3.1.[20]<BR>
<BR>
atha yaṃ dvitīyaṃ dakṣiṇato juhoti | paśavaḥ sa sa saptakapālo bhavati sapta hi<BR>
grāmyāḥ paśavastamanantarhitam pūrvasmājjuhotyapsu tatpaśūnpratiṣṭhāpayati<BR>
<BR>
<BR>
<BR>
9.3.1.[21]<BR>
<BR>
atha yaṃ dvitīyamuttararo juhoti | sapta ṛṣayaḥ sa sa saptakapālo bhavati sapta hi<BR>
sapta 'rṣayastamanantarhitam pūrvasmājjuhotyṛtuṣu tadṛṣīnpratiṣṭhāpayati<BR>
<BR>
<BR>
<BR>
9.3.1.[22]<BR>
<BR>
atha yaṃ tṛtīya dakṣiṇato juhoti | prāṇāḥ sa sa saptakapālo bhavati sapta hi<BR>
śīrṣanprāṇāstamanantarhitam pūrvasmājjuhotyanantarhitāṃstacīrṣṇaḥ prāṇāndadhāti <BR>
<BR>
<BR>
<BR>
9.3.1.[23]<BR>
<BR>
atha yaṃ tṛtīyamuttarato juhoti | candāṃsi sa sa saptakapālo bhavati sapta hi<BR>
caturuttarāṇi candāṃsi tamanantarhitam pūrvasmājjuhotyanantarhitāni<BR>
tadṛṣibhyaścandāṃsi dadhāti <BR>
<BR>
<BR>
<BR>
9.3.1.[24]<BR>
<BR>
atha yāḥ sapta pratīcyaḥ sravanti | so 'raṇye 'nūcyaḥ sa saptakapālo bhavati sapta hi tā<BR>
yāḥ pratīcyaḥ sravanti so 'syaiṣo 'vāṅ prāṇa etasya prajāpateḥ so 'raṇye 'nūcyo bhavanti<BR>
tira iva tadyadaraṇyaṃ tira ivaṃ tadyadavāṅ prāṇastasmādya etāsāṃ nadīnām pibanti<BR>
ripratarāḥ śapanatarā āhanasyavāditarā bhavanti tadyadyadetadāhedam mārutā iti<BR>
tadasmā annaṃ kṛtvāpidadhāti tenainam prīṇāti <BR>
<BR>
<BR>
<BR>
9.3.1.[25]<BR>
<BR>
sa yaḥ sa vaiśvānaro | 'sau sa ādityo 'tha ye te mārutā raśmayaste te sapta saptakapālā<BR>
bhavanti sapta-sapta hi mārutā gaṇāḥ<BR>
<BR>
<BR>
<BR>
9.3.1.[26]<BR>
<BR>
sa juhoti | śukrajyotiśca citrajyotiśca satyajyotiśca jyotiṣmāṃśceti nāmānyeṣāmetāni<BR>
maṇḍalamevaitatsaṃskṛtyāthāsminnetānraśmīnnāmagrāham pratidadhāti<BR>
<BR>
<BR>
<BR>
9.3.2.[1]<BR>
<BR>
athāto vasordhārāṃ juhoti | atraiṣa sarvo 'gniḥ saṃskṛtaḥ sa eṣo 'tra vasustasmai devā<BR>
etāṃ dhārām prāgṛhṇaṃstayainamaprīṇaṃstadyadetasmai vasava etāṃ dhārām<BR>
prāgṛhṇaṃstasmādenāṃ vasordhāretyācakṣate tathaivāsmā ayametāṃ dhārām<BR>
pragṛhṇāti tayainam prīṇāti <BR>
<BR>
<BR>
<BR>
9.3.2.[2]<BR>
<BR>
yadvevaitāṃ vasordhārāṃ juhoti | abhiṣeka evāsyaiṣa etadvā enaṃ devāḥ sarvaṃ<BR>
kṛtsnaṃ saṃskṛtyāthainametaiḥ kāmairabhyaṣiñcannetayā vasordhārayā<BR>
tathaivainamayametatsarvaṃ kṛtsnaṃ saṃskṛtyāthainametaiḥ kāmairabhiṣiñcatyetayā<BR>
vasordhārayājyena pañcagṛhītenaudumbaryā srucā tasyokto bandhuḥ<BR>
<BR>
<BR>
<BR>
9.3.2.[3]<BR>
<BR>
vaiśvānaraṃ hutvā | śiro vai vaiśvānaraḥ śīrṣṇo vā annamadyate 'tho śīrṣato vā<BR>
abhiṣicyamāno 'bhiṣicyate mārutānhutvā prāṇā vai mārutāḥ prāṇairu vā annamadyate<BR>
'tho prāṇeṣu vā abhiṣicyamāno 'bhiṣicyate<BR>
<BR>
<BR>
<BR>
9.3.2.[4]<BR>
<BR>
tadvā araṇye 'nūcye | vāgvā araṇye 'nūcyo vāco vā annamadyate 'tho vācā vā<BR>
abhiṣicyamāno 'bhiṣicyate tadetatsarvaṃ vasu sarve hyete kāmāḥ saiṣā vasumayo<BR>
dhārā yathā kṣorasya vā sarpiṣo vaivamārabhyāyaiveyamājyāhutirhūyate tadyadeṣā<BR>
vasumayī dhārā tasmādenāṃ vasodhāretyācakṣate <BR>
<BR>
<BR>
<BR>
9.3.2.[5]<BR>
<BR>
sa āha | idaṃ ca ma idaṃ ca ma ityanena ca tvā prīṇāmyanena cānena ca<BR>
tvābhiṣiñcāmyanena cetyetadatho idaṃ ca me dehīdaṃ ca ma iti sā yadaivaiṣā<BR>
dhārāgnim prāpnuyādathaitadyajuḥ pratipadyeta<BR>
<BR>
<BR>
<BR>
9.3.2.[6]<BR>
<BR>
etadvā enaṃ devāḥ | etenānnena prītvaitaiḥ kāmairabhiṣicyaitayā<BR>
vasordhārayāthainametānkāmānayācanta tebhya iṣṭaḥ prīto 'bhiṣikta<BR>
etānkāmānprāyacattathaivainamayadetenānnena prītvaitaiḥ kāmairabhiṣicyaitayā<BR>
vasordhārayāthainametānkāmānyācate tasmā iṣṭaḥ prīto 'bhiṣikta<BR>
etānkāmānprayacati dvau-dvau kāmau saṃyunaktyavyavacedāya yathā vyokasau<BR>
saṃyuñjyādevaṃ yajñena kalpantāmiti <BR>
<BR>
<BR>
<BR>
9.3.2.[7]<BR>
<BR>
etadvai devā abruvan | kenemānkāmānpratigrahīṣyāma ityātmanaivetyabruvanyajño<BR>
vai devānāmātmā yajña u eva yajamānasya sa yadāha yajñena kalpantamityātmanā<BR>
me kalpantāmityevaitadāha <BR>
<BR>
<BR>
<BR>
9.3.2.[8]<BR>
<BR>
dvādaśasu kalpayati | dvādaśa māsāḥ saṃvatsaraḥ saṃvatsaro<BR>
'gniryāvānagniryāvatyasya mātrā tāvataivainametadannena prīṇātyatho<BR>
tāvataivainametadannenābhiṣiñcati caturdaśasu kalpayatyaṣṭāsu kalpayati daśasu<BR>
kalpayati trayodaśasu kalpayati<BR>
<BR>
<BR>
<BR>
9.3.2.[9]<BR>
<BR>
athārdhendrāṇi juhoti | sarvametadyadardhendrāṇi sarveṇaivainametatprīṇātyatho<BR>
sarveṇaivainametadabhiṣiñcati<BR>
<BR>
<BR>
<BR>
9.3.2.[10]<BR>
<BR>
atha grahānjuhoti | yajño vai grahā yajñenaivainametadannena prīṇātyatho<BR>
yajñenaivainametadannenābhiṣiñcati <BR>
<BR>
<BR>
<BR>
9.3.3.[1]<BR>
<BR>
athaitānyajñakratūnjuhoti | agniśca me gharmaśca ma<BR>
ityetairevainametadyajñakratubhiḥ prīṇātyatho<BR>
etairevainametadyajñakratubhirabhiṣiñcati<BR>
<BR>
<BR>
<BR>
9.3.3.[2]<BR>
<BR>
athāyuja stomānjuhoti | etadvai devāḥ sarvānkāmānāptvāyugbhi stomaiḥ svargaṃ<BR>
lokamāyaṃstathaivaitadyajamānaḥ sarvānkāmānāptvāyugbhi stomaiḥ svargaṃ lokameti <BR>
<BR>
<BR>
<BR>
9.3.3.[3]<BR>
<BR>
tadvai trayastriṃśāditi | anto vai trayastriṃśo 'yujāṃ stomānāmantata eva taddevāḥ<BR>
svargaṃ lokamāyaṃstathaivaitadyajamāno 'ntata eva svargaṃ lokameti<BR>
<BR>
<BR>
<BR>
9.3.3.[4]<BR>
<BR>
atha yugmato juhoti | etadvai candāṃsyabruvanyātayāmā vā ayuja stomā<BR>
yugmabhirvayaṃ stomaiḥ svargaṃ lokayayāmeti tāni yugmabhi stomaiḥ svargaṃ<BR>
lokamāyaṃstathaivaitadyajamāno yugmabhi stomaiḥ svargaṃ lokameti <BR>
<BR>
<BR>
<BR>
9.3.3.[5]<BR>
<BR>
tadvā aṣṭācatvariṃśāditi | anto vā aṣṭācatvāriṃśo yugmatāṃ stomānāmantata eva<BR>
taccandāṃsi svargaṃ lokamāyaṃstathaivaitadyajamāno 'ntata eva svargaṃ lokameti <BR>
<BR>
<BR>
9.3.3.[6]<BR>
<BR>
sa āha | ekā ca me tisraśca me catasraśca me 'ṣṭau ca ma iti yathā vṛkṣaṃ<BR>
rohannuttarāmuttarāṃ śākhāṃ samālambhaṃ rohettādṛktadyadveva<BR>
stomānjuhotyannaṃ vai stomā annenaivainametadabhiṣiñcati <BR>
<BR>
<BR>
<BR>
9.3.3.[7]<BR>
<BR>
atha vayāṃsi juhoti | paśavo vai vayāṃsi paśubhirevainametadannena prīṇātyatho<BR>
paśubhirevainametadannenābhiṣiñcati <BR>
<BR>
<BR>
<BR>
9.3.3.[8]<BR>
<BR>
atha nāmagrāhaṃ juhoti | etadvai devāḥ sarvānkāmānāptvāthaitameva<BR>
pratyakṣamaprīṇaṃstathaivaitadyajamānaḥ sarvānkāmānāptvāthaitameva pratyakṣam<BR>
prīṇāti vājāya svāhā prasavāya svāheti nāmānyasyaitāni<BR>
nāmagrāhamevainametatprīṇāti <BR>
<BR>
<BR>
<BR>
9.3.3.[9]<BR>
<BR>
trayodaśaitāni nāmāni bhavanti | trayodaśa māsāḥ<BR>
saṃvatsarastrayodaśāgneścitipurīṣāṇi yāvānagniryāvatyasya mātrā<BR>
tāvataivainametatprīṇāti yadveva nāmagrāhaṃ juhoti<BR>
nāmagrāhamevainametadabhiṣiñcati<BR>
<BR>
<BR>
<BR>
9.3.3.[10]<BR>
<BR>
athāha | iyaṃ te rāṇmitrāya yantāsi yamana ūrje tvā vṛṣṭyai tvā prajānāṃ<BR>
tvādhipatyāyetyannaṃ vā ūrgannaṃ vṛṣṭhirannenaivainametatprīṇāti<BR>
<BR>
<BR>
<BR>
9.3.3.[11]<BR>
<BR>
yadvevāha | iyaṃ te rāṇmitrāya yantāsi yamana ūrje tvā vṛṣṭyai tvā prajānāṃ<BR>
tvādhipatyāyetīdaṃ te rājyamabhiṣikto 'sītyetanmitrasya tvaṃ yantāsi yamana ūrje ca<BR>
no 'si vṛṣṭyai ca no 'si prajānāṃ ca na ādhipatyāyāsītyupabruvata evainametadetasmai<BR>
naḥ sarvasmā asyetasmai tvā sarvasmā abhyaṣicāmahīti tasmādu hedam mānuṣaṃ<BR>
rājānamabhiṣiktamupabruvate<BR>
<BR>
<BR>
<BR>
9.3.3.[12]<BR>
<BR>
atha kalpānjuhoti | prāṇā vai kalpāḥ prāṇānevāsminnetaddadhātyāyuryajñena<BR>
kalpatām prāṇo yajñena kalpatāmityetānevāsminnetatkLptānprāṇāndadhāti<BR>
<BR>
<BR>
9.3.3.[13]<BR>
<BR>
dvādaśa kalpānjuhoti | dvādaśa māsāḥ saṃvatsaraḥ saṃvatsaro<BR>
'gniryāvānagniryāvatyasya mātrā tāvataivāsminnetatkLptānprāṇāndadhāti yadveva<BR>
kalpānjuhoti prāṇā vai kalpā amṛtamu vai prāṇā amṛtenaivainametadabhiṣiñcati<BR>
<BR>
<BR>
<BR>
9.3.3.[14]<BR>
<BR>
athāha stomaśca yajuśca ṛkca sāma sa bṛhacca rathantaraṃ ceti trayī haiṣā vidyānnaṃ<BR>
vai trayī vidyānnenaivainametatprīṇātyatho annenaivainametadabhiṣiñcati svardevā<BR>
agnamāmṛtā abhūmeti svarhi gacatyamṛto hi bhavati prajāpateḥ prajā abhūmeti<BR>
prajāpaterhi prajā bhavati veṭ svāheti vaṣaṭkāro haiṣa paro 'kṣaṃ yadveṭkāro<BR>
vaṣaṭkāreṇa vā vai svāhākāreṇa vā devebhyo 'nnam pradīyate<BR>
tadenametābhyāmubhābhyām prīṇāti vaṣaṭkāreṇa ca svāhākāreṇa cātho<BR>
etābhyāmevainametadubhābhyāmabhiṣañcatyatra tāṃ srucamanupprāsyati<BR>
yadatrājyaliptaṃ tannedbahirdhāgnerasaditi <BR>
<BR>
<BR>
<BR>
9.3.3.[15]<BR>
<BR>
tasyai vā etasyai vasordhārāyai | dyaurevātmābhramūdho vidyutstano dhāraiva dhārā<BR>
divo 'dhi gāmāgacati<BR>
<BR>
<BR>
<BR>
9.3.3.[16]<BR>
<BR>
tasyai gaurevātmā | ūdha evodha stana stano dhāraiva dhārā goradhi yajamānam <BR>
<BR>
<BR>
<BR>
9.3.3.[17]<BR>
<BR>
tasyai yajāmāna evātmām | bāhurūdhaḥ srukṣtano dhāraiva dhārā yajamānādadhi<BR>
devāndevebhyo 'dhi gāṃ goradhi yajamānaṃ tadetadanantamakṣayyaṃ<BR>
devānāmannam pariplavate sa yo haitadevaṃ vedaivaṃ<BR>
haivāsyaitadanantamakṣayyamannam bhavatyathātaḥ sampadevaḥ <BR>
<BR>
<BR>
<BR>
9.3.3.[18]<BR>
<BR>
tadāhuḥ | kathamamasyaiṣā vamordhārā saṃvatsaramagnimāpnoti kathaṃ<BR>
saṃvatsareṇāgninā sampadyata iti ṣaṣṭiśca ha vai trāṇi ca śatānyeṣā vasordhārātha<BR>
ṣaḍatha pañcatriṃśattato yāni ṣaṣṭiśca trīṇi ca śatāni tāvanti saṃvatsarasyāhāni<BR>
tatsaṃvatsarasyāhānyāpnotyatha yāni ṣṭ ṣaḍvā ṛtavastadṛtūnāṃ rātrīrāpnoti<BR>
tadubhayāni saṃvatsarasyāhorātrāṇyāpnotyatha yāni pañcatriṃśatsa trayodaśo māsaḥ sa<BR>
ātmā triṃśadātmā pratiṣṭhā dve prāṇā dve śira eva pañcatriṃśametāvānvai saṃvatsara<BR>
evamu hāsyaiṣā vasordhārā saṃvatsaramagnimāpnotyevaṃ saṃvatsareṇāgninā<BR>
sampadyata etāvatya u vai śāṇḍile 'gnau madhyato yajuṣmatya iṣṭakā upadhīyante<BR>
'gnayo haite pṛthagyadetā iṣṭakā evamu hāsyaite 'gnayaḥ pṛthagvasordhārayābhihutā<BR>
bhavanti<BR>
<BR>
<BR>
<BR>
9.3.3.[19]<BR>
<BR>
tadāhuḥ | kathamasyaiṣā vasordhārā mahadukthamāpnoti katham mahatokthena<BR>
sampadyata ityetasyā eva vasordhārāyai yāni nava prathamāni yajūṃṣi tattrivṛciro 'tha<BR>
yānyaṣṭācatvāriṃśattau caturviṃśau pakṣāvatha yāni pañcaviṃśatiḥ sa pañcaviṃśa<BR>
ātmātha yānyekaviṃśatistadekaviṃśam pucamatha yāni trayastriṃśatsa vaśo 'tha yā<BR>
aśītayaḥ saivāśītīnāmāptiraśītibhirhi mahadukthamākhyāyate 'tha<BR>
yadūrdhvamaśītibhyo yadevādo mahata ukthasyordhvamaśītibhya etadasya tadevamu<BR>
hāsyaiṣā vasordhārā mahadukthamāpnotyevam mahatokthena sampadyate<BR>
<BR>
<BR>
<BR>
9.3.4.[1]<BR>
<BR>
athāto vājaprasavīyaṃ juhoti | annaṃ vai vājo 'nnaprasavīyaṃ hāsyaitadannamevāsmā<BR>
etena prasauti<BR>
<BR>
<BR>
<BR>
9.3.4.[2]<BR>
<BR>
etadvā enaṃ devāḥ | etenānnena prītvaitaiḥ kāmairabhiṣicyaitayā<BR>
vasordhārayāthainametadbhūya evāprīṇaṃstathaivainamayametadetenānnena<BR>
prītvaitaiḥ kāmairabhiṣicyaitayā vasordhārayāthainametadbhūya eva prīṇāti<BR>
<BR>
<BR>
<BR>
9.3.4.[3]<BR>
<BR>
yadvevaitadvājaprasavīyaṃ juhoti | abhiṣeka evāsyaiṣa etadvā etaṃ devā etenānnena<BR>
prītvaitaiḥ kāmairabhiṣicyaitayā vasordhārayāthainametadbhūya<BR>
evābhyaṣiñcaṃstathaivainamayametadetenānnena prītvaitaiḥ kāmairabhiṣicyaitayā<BR>
vasordhārayāthainametadbhūya evābhiṣiñcati<BR>
<BR>
<BR>
<BR>
9.3.4.[4]<BR>
<BR>
sarvauṣadham bhavati | sarvametadannaṃ yatsarvauṣadhaṃ<BR>
sarveṇaivainametadannena prīṇātyatho sarveṇaivainametadannenābhiṣiñcati<BR>
teṣāmekamannamuddharettasya nāśnīyādyāvajjīvamaudumbareṇa<BR>
camasenaudumbareṇa sruveṇa tayorukto bandhuścatuḥsrakto bhavataścatasro vai<BR>
diśaḥ sarvābhya evainametaddigbhyo 'nnena prīṇātyatho sarvābhya<BR>
evainametaddigbhyo 'nnenābhiṣiñcati <BR>
<BR>
<BR>
<BR>
9.3.4.[5]<BR>
<BR>
yadvevaitadvājaprasavīyaṃ juhoti | etā ha devatāḥ sutā etena savena<BR>
yenaitatsoṣyamāṇo bhavati tā evaitatprīṇāti tā asmā iṣṭāḥ prītā etaṃ<BR>
savamanumanyante tābhiranumataḥ sūyate yasmai vai rājāno rājyamanumanyante sa<BR>
rājā bhavati na sa yasmai na tadyadagnau juhoti tadagnimabhiṣiñcatyatha<BR>
yadetābhyo devatābhyo juhoti tadu tāndevānprīṇāti ya etasya savasyeśate <BR>
<BR>
<BR>
<BR>
9.3.4.[6]<BR>
<BR>
atha vā etatpārthānyapi juhoti | etadvai devā akāmayantātraiva sarvaiḥ savaiḥ<BR>
sūyemahīti te 'traiva sarvaiḥ savairasūyanta tathaivaitadyajamāno 'traiva sarvaiḥ savaiḥ<BR>
sūyate<BR>
<BR>
<BR>
<BR>
9.3.4.[7]<BR>
<BR>
tadyāni pārthāni | tāni rājasūyasya vājaprasavīyaṃ tadyattāni juhoti tadrājusūyena<BR>
sūyate 'tha yāni caturdaśottarāṇi tato yāni sapta pūrvāṇi tāni vājapeyasya<BR>
vājaprasavīyaṃ tadyattāni juhoti tadvājapeyena sūyate 'tha yāni saptottarāṇi<BR>
tānyagnestadyattāni juhoti tadagnisavena sūyate<BR>
<BR>
<BR>
<BR>
9.3.4.[8]<BR>
<BR>
sa vai rājasūyasya pūrvāṇi juhoti | atha vājapeyasya rājā vai rājusūyeneṣṭvā bhavati<BR>
samrāḍvājapeyena rājyamu vā agre 'tha sāmrājyaṃ tasmādvājapeyeneṣṭvā na<BR>
rājasūyena yajeta pratyavarohaḥ sa yathā samrāṭ sanrājā syāttādṛktat <BR>
<BR>
<BR>
<BR>
9.3.4.[9]<BR>
<BR>
agneruttamāni juhoti | sarve haite savā yadagnisavaḥ sarvaṃ haitadagnisavena suto<BR>
bhavati rājā ca samrāṭca tasmādagneruttamāni juhoti <BR>
<BR>
<BR>
<BR>
9.3.4.[10]<BR>
<BR>
athainaṃ kṛṣṇājine 'bhiṣiñcati | yajño vai kṛṣṇājinaṃ yajña evainametadabhiṣiñcati<BR>
lomataścandāṃsi vai lomāni candaḥsvevainametadabhiṣiñcatyuttaratastasyopari<BR>
bandhuḥ prācīnagrīve taddhi devatrā<BR>
<BR>
<BR>
<BR>
9.3.4.[11]<BR>
<BR>
taṃ haike dakṣiṇato 'gnerabhiṣiñcanti | dakṣiṇato vā<BR>
annasyopacārastadenamannasyārdhādabhiṣiñcāma iti na tathā kuryādeṣā vai<BR>
dikpitṝṇāṃ kṣipre haitāṃ diśam praiti yaṃ tathābhiṣiñcanti <BR>
<BR>
<BR>
<BR>
9.3.4.[12]<BR>
āhavanīya u haike 'bhiṣiñcati | svargo vai loka āhavanīyastadenaṃ svarge loke<BR>
'bhiṣiñcāma iti na tathā kuryāddaivo vā asyaiṣa ātmā mānuṣo 'yamanena hāsya te<BR>
martyenātmanaitaṃ daivamātmanaitaṃ daivamānamanuprasajanti yaṃ<BR>
tathābhiṣiñcanti<BR>
<BR>
<BR>
<BR>
9.3.4.[13]<BR>
<BR>
uttarata evainabhiṣiñcet | eṣā hobhayeṣāṃ devamanuṣyāṇāṃ digyadudīcī prācī<BR>
svāyāmevainametaddiśyāyattam pratiṣṭhitamabhiṣiñcati na vai sva āyatane<BR>
pratiṣṭhito riṣyati <BR>
<BR>
<BR>
<BR>
9.3.4.[14]<BR>
<BR>
āsīnam bhūtamabhiṣiñcet | āsta iva vai bhūtastiṣṭhntam bubhūṣantaṃ tiṣṭhatīva vai<BR>
bubhūṣanbastājine puṣṭikāmamabhiṣiñcetkṛṣṇājine<BR>
brahmavarcasakāmamubhayorubhayakāmaṃ taduttarataḥ pucasyottaraloma<BR>
prācīnagrīvamupastṛṇāti<BR>
<BR>
<BR>
<BR>
9.3.4.[15]<BR>
<BR>
āspṛṣṭam pariśritaḥ | tadyatkṛṣṇājinamāspṛṣṭam pariśrito bhavati tatho hāsyaiṣa<BR>
daiva ātmā kṛṣṇājine 'bhiṣikto bhavatyatha yadenamanvārabdhamagniṃ<BR>
tiṣṭhantamabhiṣiñcati tathā haitasmāddaivādabhiṣekānna vyavacidyate <BR>
<BR>
<BR>
<BR>
9.3.4.[16]<BR>
<BR>
agnau hutvāthainamabhiṣiñcati | daivo vā asyaiṣa ātmā mānuṣo 'yaṃ devā u vā agre<BR>
'tha manuṣyāstasmādagnau hutvāthainaṃ tasyaiva pariṣiṣṭenābhiṣiñcatyatra taṃ<BR>
sruvamanuprāsyati<BR>
<BR>
<BR>
<BR>
9.3.4.[17]<BR>
<BR>
athainaṃ dakṣiṇam bāhumanuparyāvṛtyābhiṣiñcati | devasya tvā savituḥ prasave<BR>
'śvinorbāhubhyām pūṣṇo hastābhyāṃ sarasvatyai vāco yanturyantreṇāgneḥ<BR>
sāmrājyenābhiṣiñcāmīti vāgvai sarasvatī tasyā idaṃ sarvaṃ yantraṃ savitṛprasūta<BR>
evainametadanena sarveṇa sarasvatyai vāco yanturyantreṇāgneḥ<BR>
sāmrājyenābhiṣiñcatyatra taṃ camasamanuprāsyati yadatra viliptaṃ<BR>
tannedbahirdhāgnerasaditi<BR>
<BR>
<BR>
<BR>
9.3.4.[18]<BR>
<BR>
taṃ vai madhye pārthānāmabhiṣiñcati | saṃvatsaro vai pārthāni<BR>
saṃvatsarasyaivainametanmadhyata ādadhāti ṣaṭ purastājjuhoti ṣaḍupariṣṭātṣaḍvā<BR>
ṛtava ṛtubhirevainametatatsuṣuvāṇamubhayataḥ parigṛhṇāti bṛhaspatiḥ<BR>
pūrveṣāmuttamo bhavatīndra uttareṣām prathamo brahma vai bṛhaspatiḥ<BR>
kṣatramindro brahmaṇā caivainametatkṣatreṇa ca suṣuvāṇamubhayataḥ parigṛhṇāti<BR>
<BR>
<BR>
<BR>
9.4.1.[1]<BR>
<BR>
athāto rāṣṭrabhṛto juhoti | rājāno vai rāṣṭrabhṛtaste hi rāṣṭrāṇi bibhratyetā ha<BR>
devatāḥ sutā etena savena yenaitatsoṣyamāṇo bhavati tā evaitatprīṇāti tā asmā iṣṭāḥ<BR>
prītā etaṃ savamanumanyante tābhiranumataḥ sūyate yasmai vai rājāno<BR>
rājyamanumanyante sa rājā bhavati na sa yasmai na tadyadrājāno rāṣṭrāṇi bibhrati<BR>
rājāna u ete devāstasmādetā rāṣṭrabhṛtaḥ<BR>
<BR>
<BR>
<BR>
9.4.1.[2]<BR>
<BR>
yadvevaitā rāṣṭrabhṛto juhoti |<BR>
prajāpatervisrastānmithunānyudakrāmangandharvāpsaraso bhūtvā tāni ratho bhūtvā<BR>
paryagacattāni parigatyātmannadhattātmannakuruta<BR>
tathaivainānyayametatparigatyātmandhatta ātmankurute<BR>
<BR>
<BR>
<BR>
9.4.1.[3]<BR>
<BR>
sa yaḥ sa prajāpatirvyasraṃsata | ayameva sa yo 'yamagniścīyate 'tha yānyasmāttāni<BR>
mithunānyudakrāmannetāstā devatā yābhya etajjuhoti<BR>
<BR>
<BR>
<BR>
9.4.1.[4]<BR>
<BR>
gandharvāpsarobhyo juhoti | gandharvāpsaraso hi bhūtvodakrāmannnatho gandhena<BR>
ca vai rūpeṇa ca gandharvāpsarasaścaranti tasmādyaḥ kaśca mithunamupapraiti<BR>
gandhaṃ caiva sa rūpaṃ ca kāmayate <BR>
<BR>
<BR>
<BR>
9.4.1.[5]<BR>
<BR>
mithunāni juhoti | mithunādvā adhi prajātiryo vai prajāyate sa rāṣṭram<BR>
bhavatyarāṣṭraṃ vai sa bhavati yo na prajāyate tadyanmithunāni rāṣṭram bibhrati<BR>
mithunā u ete devāstasmādetā rāṣṭrabhṛta ājyena dvādaśagṛhītena tā u<BR>
dvādaśaivāhutayo bhavanti tasyotro bandhuḥ <BR>
<BR>
<BR>
<BR>
9.4.1.[6]<BR>
<BR>
puṃse pūrvasmai juhoti | atha srībhyaḥ pumāṃsaṃ tadvīryeṇātyādadhātyekasmā iva<BR>
puṃse juhoti bahvībhya iva srībhyastasmādapyekasya puṃso bahvyo jāyā<BR>
bhavantyubhābhyāṃ vaṣaṭkāreṇa ca svāhākāreṇa ca puṃse juhoti svānākāreṇaiva<BR>
strībhyaḥ pumāṃsameva tadvīryeṇātyādadhāti <BR>
<BR>
9.4.1.[7]<BR>
<BR>
ṛtāṣāḍṛtadhāmeti | satyasāṭ satyadhāmetyetadagnirgandharvastasyauṣadhayo 'psarasa<BR>
ityagnirha gandharva oṣadhibhirapsarobhirmithunena sahoccakrāma mudo<BR>
nāmetyoṣadhayo vai muda oṣadhibhirhīdaṃ sarvam modate sa na idam brahma<BR>
kṣatram pātu tasmai svāhā vāṭ tābhyaḥ svāheti tasyokto bandhuḥ <BR>
<BR>
<BR>
<BR>
9.4.1.[8]<BR>
<BR>
saṃhita iti | asau vā ādityaḥ saṃhita eṣa hyahorātre saṃdadhāti viśvasāmetyeṣa hyeva<BR>
sarvaṃ sāma sūryo gandharvastasya marīcayo 'psarasa iti sūryo ha gandharvo<BR>
marīcibhirapsarobhirmithunena sahoccakrāmāyuvo nāmetyāyuvānā iva hi marīcayaḥ<BR>
plavante sa na idam brahma kṣatram pātviti tasyokto bandhuḥ <BR>
<BR>
<BR>
<BR>
9.4.1.[9]<BR>
<BR>
suṣumṇa iti | suyajñiya ityetatsūryaraśmiriti sūryasyeva hi candramaso<BR>
raśmayaścandramā gandharvastasya nakṣatrāṇyapsarasa iti candramā ha gandharvo<BR>
nakṣatrairapsarobhirmithunena sahoccakrāma bhekurayo nāmeti bhākurayo ha<BR>
nāmaite bhāṃ hi nakṣatrāṇi kurvanti sa na idam brahma kṣatram pātviti tasyokto<BR>
bandhuḥ<BR>
<BR>
<BR>
<BR>
9.4.1.[10]<BR>
<BR>
iṣira iti | kṣipra ityetadviśvavyacā ityeṣa hīdaṃ sarvaṃ vyacaḥ karoti vāto<BR>
gandharvastasyāpo apsarasa iti vāto ha gandharvo 'dbhirapsarobhirmithunena<BR>
sahoccakrāmorjo nāmetyāpo vā ūrjo 'dbhyo hyūrgjāyate sa na idam brahma kṣatram<BR>
pātviti tasyokto bandhuḥ <BR>
<BR>
<BR>
<BR>
9.4.1.[11]<BR>
<BR>
bhujyuḥ suparṇa iti | yajño vai bhujyuryajño hi sarvāṇi bhūtāni bhunakti yajño<BR>
gandharvastasya dakṣiṇā apsarasa iti yajño ha gandharvo<BR>
dakṣiṇābhirapsarobhirmithunena sahoccakrāma stāvā nāmeti dakṣiṇā vai stāvā<BR>
dakṣiṇābhirhi yajña stūyate 'tho yo vai kaśca dakṣiṇāṃ dadāti stūyata eva sa sa na<BR>
idam brahma kṣatram pātviti tasyokto bandhuḥ <BR>
<BR>
<BR>
<BR>
9.4.1.[12]<BR>
<BR>
prajāpatirviśvakarmeti | prajāpatirvai viśvakamā sa hīdaṃ sarvamakaronmano<BR>
gandharvastasya ṛkṣāmānyapsarasa iti mano ha gandharva<BR>
ṛkṣāmairapsarobhirmithunena sahoccakrāmeṣṭayo nāmetyṛkṣāmāni vā eṣṭaya<BR>
ṛkṣāmairhyāśāsata iti no 'stvitthaṃ no 'stviti sa na idam brahma kṣatram pātviti<BR>
tasyokto bandhuḥ<BR>
<BR>
<BR>
<BR>
9.4.1.[13]<BR>
<BR>
atha rathaśīrṣe juhoti | eṣa vai sa sava etadvai tatsūyate yamasmai tametā devatāḥ<BR>
savamanumanyante yābhiranumataḥ sūyate yasmai vai rājāno rājyamanumanyante sa<BR>
rājā bhavati na sa yasmai nājyena pañcagṛhītena tā u pañcaivāhutayo hutā bhavanti<BR>
tasyokto bandhuḥ <BR>
<BR>
<BR>
<BR>
9.4.1.[14]<BR>
<BR>
śīrṣataḥ | śīrṣato vā abhiṣicyamāno 'bhiṣicyata upari dhāryamāṇa upari hi sa<BR>
yametadabhiṣiñcati samānena mantreṇa samāto hi sa yametadabhiṣiñcati sarvataḥ<BR>
parihāraṃ sarvata evainametadabhiṣiñcati<BR>
<BR>
<BR>
<BR>
9.4.1.[15]<BR>
<BR>
yadveva rathaśīrṣe juhoti | asau vā āditya eṣa ratha etadvai tadrūpaṃ kṛtvā<BR>
prajāpatiretāni mithunāni parigatyātmannadhattātmannakuruta<BR>
tathaivainānyayametatparigatyātmandhatta ātmankuruta upari dhāryamāṇa upari hi<BR>
sa ya etāni mithunāni parigatyātmannadhattātmannakuruta samānena mantreṇa<BR>
samāno hi sa ya etāni mithunāni parigatyātmannadhattātmannakuruta sarvataḥ<BR>
parihāraṃ sarvato hi sa ya etāni mithunāni parigatyātmannadhattātmannakuruta<BR>
<BR>
<BR>
<BR>
9.4.1.[16]<BR>
<BR>
sa no bhuvanasya pate prajāpata iti | bhuvanasya hyeṣa patiḥ prajāpatiryasya ta upari<BR>
gṛhā yasya vehetyupari ca hyetasya gṛhā iha cāsmai brahmaṇe 'smai kṣatrāyetyayaṃ<BR>
vā āgnirbrahma ca kṣatraṃ ca mahi śarma yaca svāheti mahacarma yaca svāhetyetat<BR>
<BR>
<BR>
<BR>
9.4.2.[1]<BR>
<BR>
atha vātahomānjuhoti | ime vai lokā eṣo 'gnirvāyurvātahomā eṣu tallokeṣu vāyuṃ<BR>
dadhāti tasmādayameṣu lokeṣu vāyuḥ<BR>
<BR>
<BR>
<BR>
9.4.2.[2]<BR>
<BR>
bāhyenāgnimāharati | āpto vā asya sa vāyurya eṣu lokeṣvatha ya imāṃlokānpareṇa<BR>
vāyustamasminnetaddadhāti<BR>
<BR>
<BR>
<BR>
9.4.2.[3]<BR>
bahirvederiyaṃ vai vediḥ | āpto vā asya sa vāyuryo 'syāmatha ya imām pareṇa<BR>
vāyustamasminnetaddadhāti <BR>
<BR>
<BR>
<BR>
9.4.2.[4]<BR>
<BR>
añjalinā | na hyetasyetīvābhipattirasti svāhākāreṇa juhoti hyadho 'dho dhuramasau vā<BR>
āditya eṣa ratho 'rvācīnaṃ tadādityādvāyuṃ dadhāti tasmādeṣo 'rvācīnamevātaḥ<BR>
pavate<BR>
<BR>
<BR>
<BR>
9.4.2.[5]<BR>
<BR>
samudro 'si nabhasvāniti | asau vai lokaḥ samudro nabhasvānārdradānurityeṣa<BR>
hyārdraṃ dadāti tadyo 'muṣmiṃloke vāyustamasminnetaddadhāti<BR>
śambhūrmayobhūrabhi mā vāhi svāheti śivaḥ syono 'bhi mā vāhītyetat<BR>
<BR>
<BR>
<BR>
9.4.2.[6]<BR>
<BR>
māruto 'si marutāṃ gaṇa iti | antarikṣaloko vai māruto marutāṃ gaṇastadyo<BR>
'ntarikṣaloke vāyustamasminnetaddadhāti śambhūrmayobhūrabhi mā vāhi svāheti<BR>
śivaḥ syono 'bhi mā vāhītyetat <BR>
<BR>
<BR>
<BR>
9.4.2.[7]<BR>
<BR>
avasyūrasi duvasvāniti | ayaṃ vai loko 'vasyūrduvasvāṃstadyo 'smiṃloke<BR>
vāyustamasminnetaddadhāti śambhūrmayobhūrabhi mā vāhi svāheti śivaḥ syono 'bhi<BR>
mā vāhītyetat<BR>
<BR>
<BR>
<BR>
9.4.2.[8]<BR>
<BR>
tribhirjuhoti | traya ime lokā atho trivṛdagniryāvānagniryāvatyasya mātrā tāvataiva<BR>
tadeṣu vāyuṃ dadhāti<BR>
<BR>
<BR>
<BR>
9.4.2.[9]<BR>
<BR>
yadveva vātahomānjuhoti | etamevaitadrathaṃ yunaktyedadvai devā etaṃ rathaṃ<BR>
sarvebhyaḥ kāmebhyo 'yuñjata yuktena samaśnavāmahā iti tena yuktena<BR>
sarvānkāmāntsamāśnuvata tathaivaitadyajamāna etaṃ rathaṃ sarvebhyaḥ kāmebhyo<BR>
yuṅkte yuktena samaśnavā iti tena yuktena sarvānkāmāntsamaśnute <BR>
<BR>
<BR>
<BR>
9.4.2.[10]<BR>
<BR>
vātahomairyunakti | prāṇā vai vātahomāḥ prāṇairevainametadyunakti tribhiryunakti<BR>
trayo vai prāṇāḥ prāṇa udāno vyānastairevainametadyunktyadho 'dho dhuramadho<BR>
'dho hi dhuraṃ yogyaṃ yuñjanti hastābhyāṃ hastābhyāṃ hi yogyaṃ yuñjanti<BR>
viparikrāmaṃ viparikrāmaṃ hi yogyaṃ yuñjanti<BR>
<BR>
<BR>
<BR>
9.4.2.[11]<BR>
<BR>
sa dakṣiṇāyugyamevāgre yunakti | atha savyāyugyamatha dakṣiṇāpraṣṭimevaṃ<BR>
devatretarathā mānuṣe taṃ nābhiyuñjyānnedyuktamabhiyunajānīti vāhanaṃ tu<BR>
dadyādyuktena bhunajā iti tamuparyeva harantyādhvaryorāvasathādupari hyeṣa<BR>
tamadhvaryave dadāti sa hi tena karoti taṃ tu dakṣiṇānāṃ kāle 'nudiśet <BR>
<BR>
<BR>
<BR>
9.4.2.[12]<BR>
<BR>
atha ruṅnatīrjuhoti | atraiṣa sarvo 'gniḥ saṃskṛtaḥ sa eṣo 'tra rucamaicattasmindevā<BR>
etābhi ruṅnatībhī rucamadadhustathaivāsminnayametaddadhāti <BR>
<BR>
<BR>
<BR>
9.4.2.[13]<BR>
<BR>
yadveva ruṅnatīrjuhoti | prajāpatervisrastādrugudakrāmattaṃ yatra devāḥ<BR>
samaskurvaṃstadasminnetābhī ruṅnatībhī<BR>
rucamadadhustathaivāsminnayametaddadhāti <BR>
<BR>
<BR>
<BR>
9.4.2.[14]<BR>
<BR>
yāste agne sūrye rucaḥ | yā vo devāḥ sūrye ruco rucaṃ no dhehi brāhmaṇeṣviti rucaṃ<BR>
rucamityamṛtatvaṃ vai rugamṛtatvamevāsminnetaddadhāti tisra āhutīrjuhoti<BR>
trivṛdagniryāvānagniryāvatyasya mātrā tāvataivāsminnetadrucaṃ dadhāti<BR>
<BR>
<BR>
<BR>
9.4.2.[15]<BR>
<BR>
atha vāruṇīṃ juhoti | atraiṣa sarvo 'gniḥ saṃskṛtaḥ sa eṣo 'tra varuṇo devatā tasmā<BR>
etaddhavirjuhoti tadenaṃ haviṣā devatāṃ karoti yasyai vai devatāyai havirgṛhyate sā<BR>
devatā na sā yasyai na gṛhyate vāruṇya 'rcā svenaivainametadātmanā svayā devatayā<BR>
prīṇāti<BR>
<BR>
<BR>
<BR>
9.4.2.[16]<BR>
<BR>
yadveva vāruṇīṃ juhoti | prajāpatervisrastādvīryamudakrāmattaṃ yatra devāḥ<BR>
samaskurvaṃstadasminnetayā vīryamadadhustathaivāsminnayametaddadhāti vāruṇya<BR>
'rcā kṣatraṃ vai varuṇo vīryaṃ vai kṣatraṃ vīryeṇaivāsminnetadvīryaṃ dadhāti<BR>
<BR>
<BR>
9.4.2.[17]<BR>
<BR>
taptvā yāmi brahmaṇā vandamāna iti | tattvā yāce brahmaṇā vandamāna<BR>
ityetattadāśāste yajamāno havirbhiriti tadayamāśāste yajamāno<BR>
havirbhirityetadaheḍamāno varuṇeha bodhītyakrudhyanno varuṇeha<BR>
bodhītyetaduruśaṃsa mā na āyuḥ pramoṣīrityātmanaḥ paridāṃ vadate <BR>
<BR>
<BR>
<BR>
9.4.2.[18]<BR>
<BR>
athārkāśvamedhayoḥ saṃtatīrjuhoti | ayaṃ vā agnirarko 'sāvādityo 'śvamedhastau<BR>
sṛṣṭau nānaivāstāṃ tau devā etābhirāhutibhiḥ<BR>
samatanvantsamadudhustathaivaināvayametābhirāhutibhiḥ saṃtanoti saṃdadhāti<BR>
<BR>
<BR>
9.4.2.[19]<BR>
<BR>
svarṇa gharmaḥ svāheti | asau vā ādityo gharmo 'muṃ tadādityamasminnagnau<BR>
pratiṣṭhāpayti<BR>
<BR>
<BR>
<BR>
9.4.2.[20]<BR>
<BR>
svarṇārkaḥ svāheti | ayamagnirarka imaṃ tadagnimamuṣminnāditye pratiṣṭhāpayati<BR>
<BR>
<BR>
<BR>
9.4.2.[21]<BR>
<BR>
svarṇa śukraḥ svāheti | asau vā ādityaḥ śukrastam punaramutra dadhāti<BR>
<BR>
<BR>
<BR>
9.4.2.[22]<BR>
<BR>
svarṇa jyotiḥ svāheti | ayamagnirjyotistam punariha dadhāti <BR>
<BR>
<BR>
<BR>
9.4.2.[23]<BR>
<BR>
svarṇa sūryaḥ svāheti | asau vā ādityaḥ sūryo 'muṃ tadādityamasya sarvasyottamaṃ<BR>
dadhāti tasmādeṣo 'sya sarvasyottamaḥ<BR>
<BR>
<BR>
<BR>
9.4.2.[24]<BR>
<BR>
pañcaitā āhutīrjuhoti | pañcacitiko 'gniḥ pañca 'rtavaḥ saṃvatsaraḥ saṃvatsaro<BR>
'gniryāvānagniryāvatyasya mātrā tāvataivaināvetatsaṃtanoti saṃdadhāti <BR>
<BR>
<BR>
9.4.2.[25]<BR>
<BR>
yadvevāha | svarṇa gharmaḥ svāhā svarṇārkaḥ svāhetyasyaivaitānyagnernāmāni<BR>
tānyetatprīṇāti tāni haviṣā devatāṃ karoti yasyai vai devatāyai havirgṛhyate sā devatā<BR>
na sā yasyai na gṛhyate 'tho etānevaitadagnīnasminnagnau nāmagrāhaṃ dadhāti <BR>
<BR>
<BR>
<BR>
9.4.2.[26]<BR>
<BR>
pañcaitā āhutīrjuhoti | pañcacitiko 'gniḥ pañca pañca 'rtavaḥ saṃvatsaraḥ saṃvatsaro<BR>
'gniryāvānagniryāvatyasya mātrā tāvataivainametadannena prīṇāti <BR>
<BR>
<BR>
<BR>
9.4.2.[27]<BR>
<BR>
athāta āhutīnāmevāvapanasya | yāṃ kāṃ ca brāhmaṇavatīmāhutiṃ<BR>
vidyāttametasminkāle juhuyātkāmebhyo vā etaṃ rathaṃ yuṅkte tadyāṃ kāṃ cātrāhutiṃ<BR>
juhotyāptāṃ tāṃ satīṃ juhoti <BR>
<BR>
<BR>
<BR>
9.4.2.[28]<BR>
<BR>
tadāhuḥ | na juhuyānnedatirecayānīti sa vai juhuyādeva kāmebhyo vā etā āhutayo<BR>
hūyante na vai kāmānāmatiriktamasti <BR>
<BR>
<BR>
<BR>
9.4.3.[1]<BR>
<BR>
atha pratyetya dhiṣṇyānāṃ kāle dhiṣṇyānnivapati | agnaya ete yaddhiṣṇyā<BR>
agnīnevaitaccinoti tā etā viśaḥ kṣatramayamagniścitaḥ kṣatraṃ ca tadviśaṃ ca<BR>
karotyamum pūrvaṃ cinotyathemānkṣatraṃ tatkṛtvā viśaṃ karoti<BR>
<BR>
<BR>
<BR>
9.4.3.[2]<BR>
<BR>
eka eṣa bhavati | ekasthaṃ tatkṣatramekasthāṃ śriyaṃ karoti bahava itare viśi<BR>
tadbhamānaṃ dadhāti <BR>
<BR>
<BR>
<BR>
9.4.3.[3]<BR>
<BR>
pañcacitika eṣa bhavati | ekacitikā itare kṣatraṃ tadvīryeṇātyādadhāti kṣatraṃ viśo<BR>
vīryavattaraṃ karotyūrdhvametaṃ cinoti kṣatraṃ tadūrdhvaṃ citi bhiścinoti tiraśca<BR>
itarānkṣatrāya tadviśamadhastādupaniṣādinīṃ karoti<BR>
<BR>
<BR>
<BR>
9.4.3.[4]<BR>
<BR>
ubhābhyāṃ yajuṣmatyā ca lokampṛṇayā caitaṃ cinoti |<BR>
lokampṛṇayaivemānkṣatrameva tadvīryeṇātyādadhāti kṣatraṃ viśo vīryavattaraṃ<BR>
karoti viśaṃ kṣatrādavīryatarām<BR>
<BR>
<BR>
<BR>
9.4.3.[5]<BR>
<BR>
sa yadimāṃlokampṛṇayaiva cinoti kṣatraṃ vai lokampṛṇā kṣatraṃ tadviśyattāraṃ<BR>
dadhātyubhayāṃścinotyadhvarasya cāgneścādhvarasya pūrvānathāgnestasyokto<BR>
bandhuryaṃ-yamevādhvaradhiṣṇyaṃ nivapati taṃ-taṃ cinotyāgnīdhrīyam prathamaṃ<BR>
cinoti taṃ hi prathamaṃ nivapati dakṣiṇata udaṅṅāsīnastasyokto bandhuḥ<BR>
<BR>
<BR>
<BR>
9.4.3.[6]<BR>
<BR>
tasminnaṣṭāviṣṭakā upadadhāti | aṣṭākṣarā gāyatrī gāyatro<BR>
'gniryāvānagniryāvatyasya mātrā tāvantamevainametaccinoti tāsāmaśmā pṛśnirnavamo<BR>
nava vai prāṇāḥ sapta śīrṣannavāñcau dvau tānevāsminnetaddadhāti yaścite<BR>
'gnirnidhīyate sa daśamo daśa vai prāṇā madhyamāgnīdhram<BR>
madhyatastatprāṇāndadhāti madhye ha vā etatprāṇāḥ santa iti ceti<BR>
cātmānamanuvyuccaranti <BR>
<BR>
<BR>
<BR>
9.4.3.[7]<BR>
<BR>
ekaviṃśatiṃ hotrīya upadadhāti | ekaviṃśatirveva pariśritastasyokto bandhurekādaśa<BR>
brāhmaṇācaṃsya ekādaśākṣarā vai triṣṭuptraiṣṭubha indra aindro<BR>
brāhmaṇācaṃsyaṣṭāvaṣṭāvitareṣu tasyokto bandhuḥ <BR>
<BR>
<BR>
<BR>
9.4.3.[8]<BR>
<BR>
ṣaṇmārjālīye | ṣaḍvā ṛtavaḥ pitarastaṃ haitamṛtavaḥ pitaro dakṣiṇataḥ paryūhire sa<BR>
eṣāmeṣa dakṣiṇataḥ sa vā itīmamupadadhātītīmānityamuṃ viśaṃ<BR>
tatkṣatramabhisammukhāṃ karoti <BR>
<BR>
<BR>
<BR>
9.4.3.[9]<BR>
<BR>
athainānpariśridbhiḥ pariśrayati | āpo vai pariśrito 'dbhirevaināṃstatparitanoti sa vai<BR>
paryeva nidadhāti kṣatraṃ haitā apāṃ yāḥ khātena yantyatha haitā viśo yānīmāni<BR>
vṛthodakāni sa yadamuṃ khātena pariśrayati kṣatre tatkṣatraṃ dadhāti kṣatraṃ<BR>
kṣatreṇa pariśrayatyatha yadimānparyeva nidadhāti viśi tadviśaṃ dadhāti viśā viśam<BR>
pariśrayati teṣāṃ vai yāvatya eva yajuṣmatyastāvatyaḥ pariśrito yāvatyo hyevāmuṣya<BR>
yajuṣmatyastāvatyaḥ pariśritaḥ kṣatrāyaiva tadviśaṃ kṛtānukarāmanuvartmānaṃ<BR>
karoti <BR>
<BR>
<BR>
<BR>
9.4.3.[10]<BR>
athaiṣu purīṣaṃ nivapati | tasyokto bandhustūṣṇīmaniruktā hi<BR>
viḍathāgnīṣomīyasya paśupuroḍāśamanu diśāmaveṣṭīrnirvapati diśa eṣo<BR>
'gnistābhya etāni havīṃṣi nirvapati tadenā haviṣā devatāṃ karoti yasyai vai devatāyai<BR>
havirgṛhyate sā devatā na sā yasyai na gṛhyate pañca bhavanti pañca hi diśaḥ<BR>
<BR>
<BR>
<BR>
9.4.3.[11]<BR>
<BR>
dadāhuḥ | daśahaviṣamevaitāmiṣṭiṃ nirvapetsā sarvastomā sarvapṛṣṭhā sarvāṇi<BR>
candāṃsi sarvā diśaḥ sarva ṛtavaḥ sarvamvetadayamagnistadenaṃ haviṣā devatāṃ<BR>
karoti yasyai vai devatāyai havirgṛhyate sā devatā na sā yasyai na gṛhyate daśa<BR>
bhavanti daśākṣarā virāḍvirāḍagnirdaśa diśo diśo 'gnirdaśa prāṇāḥ prāṇā<BR>
āgneryāvānagniryāvatyasya mātrā tāvataivainametadannena prīṇāti<BR>
<BR>
<BR>
<BR>
9.4.3.[12]<BR>
<BR>
tattvai devasvāmeva | etāni havīṃṣi nirvapedetā ha devatāḥ sutā etena savena<BR>
yenaitatsoṣyamāṇo bhavati tā evaitatprīṇāti tā asmā iṣṭāḥ prītā etaṃ<BR>
savamanumanyante tābhiranumataḥ sūyate yasmai vai rājāno rājyamanumanyante sa<BR>
rājā bhavati na sa yasmai na tadyadetā devatāḥ sutā etena savena yadvainametā devatā<BR>
etasmai savāya suvate tasmādetā devasvaḥ<BR>
<BR>
<BR>
<BR>
9.4.3.[13]<BR>
<BR>
tā vai dvināmnyo bhavanti | dvināmā vai savenā suto bhavati yasmai vai savāya sūyate<BR>
yena vā savena sūyate tadasya dvitīyam nāma<BR>
<BR>
<BR>
<BR>
9.4.3.[14]<BR>
<BR>
aṣṭau bhavanti | aṣṭākṣarā gāyatrī gāyatro 'gniryāvānagniryāvatyasya mātrā<BR>
tāvataivainametadannena prīṇāti <BR>
<BR>
<BR>
<BR>
9.4.3.[15]<BR>
<BR>
tadāhuḥ | naitāni havīṃṣi nirvapennedatirecayānīti tāni vai nirvapedeva kāmebhyo vā<BR>
etāni havīṃṣi nirupyante na vai kāmānāmatiriktamasti yadvai kiṃ ca<BR>
paśupuroḍāśamanu havirnirupyate paśāveva sa madhyato medho dhīyata ubhayāni<BR>
nirvapatyadhvarasya cāgneścādhvarasya pūrvamathāgnestasyokto bandhuruccaiḥ<BR>
paśupuroḍāśo bhavatyupāṃśvetānīṣṭirhyanubrūhi preṣyeti<BR>
paśupuroḍāśasyāhānubrūhi yajetyeteṣāmiṣṭirhi samānaḥ sviṣṭakṛtsamānīḍeṣṭā<BR>
devatā bhavantyasamavahitaṃ sviṣṭakṛte <BR>
<BR>
<BR>
<BR>
9.4.3.[16]<BR>
<BR>
athaina pūrvābhiṣekeṇābhimṛśati | savitā tvā savānāṃ suvatāmeṣa vo 'mī rājā somo<BR>
'smākam brāhmaṇānāṃ rājeti brāhmaṇānevāpoddharatyanādyānkaroti <BR>
<BR>
<BR>
<BR>
9.4.4.[1]<BR>
<BR>
atha prātaḥ prātaranuvākamupākariṣyan | agniṃ yunakti yuktena samaśnavā iti tena<BR>
yuktena sarvānkāmāntsamaśnute taṃ vai purastātsarvasya karmaṇo yunakti tadyatkiṃ<BR>
cātra ūrdhvaṃ kriyate yukte tatsarvaṃ samādhīyate<BR>
<BR>
<BR>
<BR>
9.4.4.[2]<BR>
<BR>
paridhiṣu yunakti | agnaya ete yatparidhayo 'gnibhireva tadagniṃ yunakti <BR>
<BR>
<BR>
<BR>
9.4.4.[3]<BR>
<BR>
sa madhyamam paridhimupaspṛśya | etadyajurjapatyagniṃ yunajmi śavasā ghṛteneti<BR>
balaṃ vai śavo 'gniṃ yunajmi balena ca ghṛtena cetyetaddivyaṃ suparṇaṃ vayasā<BR>
bṛhantamiti divyo vā eṣa suparṇo vayaso bṛhandhūmena tena vayaṃ gamema<BR>
bradhnasya viṣṭapaṃ svargaṃ lokaṃ rohanto 'dhi nākamuttamamityetat<BR>
<BR>
<BR>
9.4.4.[4]<BR>
<BR>
atha dakṣiṇe | imau te pakṣāvajarau patatriṇau yābhyāṃ rakṣāṃsyapahaṃsyagne<BR>
tābhyām patema sukṛtāmu lokaṃ yatra ṛṣayo jagmuḥ prathamajāḥ purāṇā<BR>
ityamūnetadṛṣīnāha <BR>
<BR>
<BR>
<BR>
9.4.4.[5]<BR>
<BR>
athottare | indurdakṣaḥ śyena ṛtāvā hiraṇyapakṣaḥ śakuno bhuraṇyurityamṛtaṃ vai<BR>
hiraṇyamamṛtapakṣaḥ śakuno bhartetyetanmahāntsadhasthe dhruva ā niṣatto<BR>
namaste astu mā mā hiṃsīrityātmanaḥ paridāṃ vadate<BR>
<BR>
<BR>
<BR>
9.4.4.[6]<BR>
<BR>
tadyanmadhyamaṃ yajuḥ | sa ātmātha ye abhitastau pakṣau tasmāttepakṣavatī<BR>
bhavataḥ pakṣau hi tau <BR>
<BR>
<BR>
<BR>
9.4.4.[7]<BR>
<BR>
tribhiryunakti | trivṛdagniryāvānagniryāvatyasya mātrā tāvataivainametadyunakti <BR>
<BR>
<BR>
9.4.4.[8]<BR>
<BR>
atha rājānamabhiṣutyāgnau juhoti | eṣa vai sa sava etadvai tatsūyate yamasmai<BR>
tametā devatāḥ savamanumanyante yābhiranumataḥ sūyate yasmai vai rājāno<BR>
rājyamanumanyante sa rājā bhavati na sa yasmai na tadyadagnau juhoti<BR>
tadagnimabhiṣiñcati so 'syaiṣa daiva ātmā somābhiṣikto bhavatyamṛtābhiṣikto 'tha<BR>
bhakṣayati tadātmānamabhiṣiñcati so 'syāyamātmā somābhiṣikto<BR>
bhavatyamṛtābhiṣiktaḥ<BR>
<BR>
<BR>
<BR>
9.4.4.[9]<BR>
<BR>
agnau hutvātha bhakṣayati | daivo vā asyaiṣa ātmā mānuṣo 'yaṃ devā u vā agre 'tha<BR>
manuṣyāstasmādagnau hutvātha bhakṣayati<BR>
<BR>
<BR>
<BR>
9.4.4.[10]<BR>
<BR>
athainaṃ vimuñcati | āptvā taṃ kāmaṃ yasmai kāmāyainaṃ yuṅkte yajñāyajñiyaṃ<BR>
stotramupākariṣyantsvargo vai loko yajñāyajñiyametasya vai gatyā enaṃ yuṅkte<BR>
tadāptvā taṃ kāmaṃ yasmai kāmāyainaṃ yuṅkte<BR>
<BR>
<BR>
<BR>
9.4.4.[11]<BR>
<BR>
taṃ vai purastātstotrasya vimuñcati | sa yadupariṣṭātstotrasya vimuñcetparāṅ haitaṃ<BR>
svargaṃ lokamatipraṇaśyedatha yatpurastātstotrasya vimuñcati tatsamprati svargaṃ<BR>
lokamāptvā vimuñcati<BR>
<BR>
<BR>
<BR>
9.4.4.[12]<BR>
<BR>
paridhiṣu vimuñcati | paridhiṣu hyenaṃ yunakti yatra vāva yogyaṃ yuñjanti tadeva<BR>
tadvimuñcanti<BR>
<BR>
<BR>
<BR>
9.4.4.[13]<BR>
<BR>
sa saṃdhyorupaspṛśya | ene yajuṣī japati tathā dve yajuṣī trīnparidhīnanuvibhavato<BR>
divo mūrdhāsi pṛthivyā nābhiriti dakṣiṇe viśvasya mūrdhannadhi tiṣṭhasi śrita<BR>
ityuttare mūrdhavatībhyām mūrdhā hyasyaiṣo<BR>
'psumatībhyāmagneretadvaiśvānarasya stotraṃ yadyajñāyajñiyaṃ śāntirvā<BR>
āpastasmādapsumatībhyām <BR>
<BR>
<BR>
<BR>
9.4.4.[14]<BR>
<BR>
dvābhyāṃ vimuñcati | dvipādyajamāno yajamāno 'gniryāvānagniryāvatyasya mātrā<BR>
tāvataivainametadvimuñcati tribhiryunakti tatpañca pañcacitiko 'gniḥ pañca 'rtavaḥ<BR>
saṃvatsaraḥ saṃvatsaro 'gniryāvānagniryāvatyasya mātrā tāvattadbhavati<BR>
<BR>
<BR>
<BR>
9.4.4.[15]<BR>
<BR>
taṃ haike | prāyaṇīya evātirātre yuñjantyudayanīye vimuñcanti saṃsthārūpaṃ vā<BR>
etadyadvimocanaṃ kim purā saṃsthāyai saṃsthārūpaṃ kuryāmeti na tathā<BR>
kuryādaharaharaharvā eṣa yajñastāyate 'harahaḥ saṃtiṣṭhate 'haraharenaṃ svargasya<BR>
lokasya gatyai yuṅkte 'haraharenena svargaṃ lokaṃ gacati tasmādaharahareva<BR>
yuñjyādaharaharvimuñcet<BR>
<BR>
<BR>
<BR>
9.4.4.[16]<BR>
<BR>
atho yathā prāyaṇīye 'tirātre | sāmidhenīranūcya brūyādudayanīya evāto<BR>
'nuvaktāsmīti tādṛktattasmādaharahareva yuñjyadaharaharvimuñcet <BR>
<BR>
<BR>
<BR>
9.4.4.[17]<BR>
<BR>
taddhaitacāṇḍilyaḥ | kaṅkatīyebhyo 'harahaḥkarma pradiśya pravavrājāharahareva vo<BR>
yunajānaharaharvimuñcāniti tasmādaharahareva yuñjyādaharaharvimuñcet <BR>
<BR>
<BR>
<BR>
9.5.1.[1]<BR>
<BR>
athātaḥ payovratatāyai | payovrato dīkṣitaḥ syāddevebhyo ha vā amṛtamapacakrāma<BR>
<BR>
<BR>
<BR>
9.5.1.[2]<BR>
<BR>
te hocuḥ | śrameṇa tapasedamanvicāmeti tacrameṇa tapasānvaicaṃste dīkṣitvā<BR>
payovratā abhavannetadvai tapo yo dīkṣitvā payovrato 'sattasya ghoṣamāśuśruvuḥ <BR>
<BR>
<BR>
<BR>
9.5.1.[3]<BR>
<BR>
te hocuḥ | nedīyo vai bhavati bhūyastapa upāyāmeti te<BR>
trīntstanānupeyustatparādadṛśuḥ<BR>
<BR>
<BR>
<BR>
9.5.1.[4]<BR>
<BR>
te hocuḥ | nedīyo vai bhavati bhūyastapa upāyāmeti te dvau stanā upeyustannedīyasaḥ<BR>
parādadṛśuḥ<BR>
<BR>
<BR>
9.5.1.[5]<BR>
<BR>
te hocuḥ | nedīyo vai bhavati bhūyastapa upāyāmeti ta ekaṃ<BR>
stanamupeyustadadhijagāma na tvabhipattuṃ śekuḥ<BR>
<BR>
<BR>
<BR>
9.5.1.[6]<BR>
<BR>
te hocuḥ adhi vā aganna tvabhipattuṃ śaknumaḥ sarvaṃ tapa upāyāmeti ta upavasathe<BR>
'nāśakamupeyuretadvai sarvaṃ tapo yadanāśakastasmādupavasathe nāśnīyāt<BR>
<BR>
<BR>
<BR>
9.5.1.[7]<BR>
<BR>
tatprātarabhipadya | abhiṣutyāgnāvajuhavustadagnāvamṛtamadadhuḥ sarveṣāmu<BR>
haiṣa devānāmātmā yadagnistadyadagnāvamṛtamadadhustadātmannamṛtamadadhata<BR>
tato devā amṛtā abhavan<BR>
<BR>
<BR>
<BR>
9.5.1.[8]<BR>
<BR>
tadyattadamṛtaṃ somaḥ saḥ | tadadyāpi yajamānaḥ śrameṇa tapasānvicati sa dīkṣitvā<BR>
payovrato bhavatyetadvai tapo yo dīkṣitvā payovrato 'sattasya ghoṣamāśṛṇotītyahe<BR>
kraya iti <BR>
<BR>
<BR>
<BR>
9.5.1.[9]<BR>
<BR>
sa trīntstanānupaiti | tatparāpaśyati sa dvau stanā upaiti tannedīyasaḥ parāpaśyati sa<BR>
ekaṃ stanamupaiti tadadhigacati na tvabhipattuṃ śaknoti sa upavasathe<BR>
'nāśakamupaityetadvai sarvaṃ tapo yadanāśakastasmādupavasathe nāśnīyāt <BR>
<BR>
<BR>
<BR>
9.5.1.[10]<BR>
<BR>
tatprātarabhipadya | abhiṣutyāgnau juhoti tadagnāvamṛtaṃ dadhātyatha bhakṣayati<BR>
tadātmannamṛtaṃ dhatte so 'mṛto bhavatyetadvai manuṣyasyāmṛtatvaṃ<BR>
yatsarvamāyureti tatho hānenātmanā sarvamāyureti<BR>
<BR>
<BR>
<BR>
9.5.1.[11]<BR>
<BR>
agnau hutvātha bhakṣayati | daivo vā asyaiṣa ātmā mānuṣo 'yaṃ devā u vā agre 'tha<BR>
manuṣyāstasmādagnau hutvātha bhakṣayati <BR>
<BR>
<BR>
<BR>
9.5.1.[12]<BR>
<BR>
athātaḥ samiṣṭayajuṣāmeva mīmāṃsā | devāścāsurāścobhaye prājāpatyāḥ prajāpateḥ<BR>
piturdāyamupeyurvācameva satyānṛte satyaṃ caivānṛtaṃ ca ta ubhaya eva<BR>
satyamavadannubhaye 'nṛtaṃ te ha sadṛśaṃ vadantaḥ sadṛśā evāsuḥ<BR>
<BR>
<BR>
<BR>
9.5.1.[13]<BR>
<BR>
te devā utsṛjyānṛtam | satyamanvālebhire 'surā u hotsṛjya satyamanṛtamanvālebhire <BR>
<BR>
<BR>
<BR>
9.5.1.[14]<BR>
<BR>
taddhedaṃ satyamīkṣāṃ cakre | yadasureṣvāsa devā vā utsṛjyānṛtaṃ<BR>
satyamanvālapsata hanta tadayānīti taddevānājagāma <BR>
<BR>
<BR>
<BR>
9.5.1.[15]<BR>
<BR>
anṛtamu hekṣāṃ cakre | yaddeveṣvāsāsurā vā utsṛjya satyamanṛtamanvālapsata hanta<BR>
tadayānīti tadasurānājagāma <BR>
<BR>
<BR>
<BR>
9.5.1.[16]<BR>
<BR>
te devāḥ | sarvaṃ satyamavadantsarvamasurā anṛtaṃ te devā āsakti satyaṃ vadanta<BR>
aiṣāvīratarā ivāsuranāḍhyatarā iva tasmādu haitadya āsakti satyaṃ<BR>
vadatyaiṣāvīratara ivaiva bhavatyanāḍhyatara iva sa ha tvevāntato bhavati devā<BR>
hyevāntato 'bhavan <BR>
<BR>
<BR>
<BR>
9.5.1.[17]<BR>
<BR>
atha hāsurāḥ | āsaktyanṛtaṃ vadanta ūṣa iva pipisurāḍhyā ivāsustasmādu haitadya<BR>
āsaktyanṛtaṃ vadatyūṣa ivaiva pisyatyāḍhya iva bhavati parā ha tvevāntato bhavati<BR>
parā hyasurā abhavan <BR>
<BR>
<BR>
9.5.1.[18]<BR>
<BR>
tadyattatsatyam | trayī sā vidyā te devā abruvanyajñaṃ kṛtvedaṃ satyaṃ tanavāmahā<BR>
iti <BR>
<BR>
<BR>
<BR>
9.5.1.[19]<BR>
<BR>
te dīkṣaṇīyāṃ niravapan | tadu hāsurā anububudhire yajñaṃ vai kṛtvā taddevāḥ<BR>
satyaṃ tanvate preta tadāhariṣyāmo yadasmākaṃ tatreti tasya<BR>
samiṣṭayajurahutamāsāthājagmustasmāttasya yajñasya samiṣṭayajurna juhvati te<BR>
devā asurānpratidṛśya samullupya yajñamanyatkartuṃ dadhrire 'nyadvai kurvantīti<BR>
punaḥ preyuḥ<BR>
<BR>
<BR>
<BR>
9.5.1.[20]<BR>
<BR>
teṣu preteṣu | prāyaṇīyam niravapaṃstadu hāsurā anveva bubudhire tasya<BR>
śamyoruktamāsāthājagmustasmātsa yajñaḥ śamyvantaste devā asurānpratidṛśya<BR>
mamullupya yajñamanyadeva kartuṃ dadhrire 'nyadvai kurvantīti punareva preyuḥ<BR>
<BR>
<BR>
<BR>
9.5.1.[21]<BR>
<BR>
teṣu preteṣu | rājānaṃ krītvā paryuhyāthāsmā ātithyaṃ havirniravapaṃstadu hāsurā<BR>
anveva bubudhire tasyeḍopahūtāsāthājagmustasmātsa yajña iḍāntaste devā<BR>
asurānpratidṛśya samullupya yajñamanyadeva kartuṃ dadhrire 'nyadvai kurvantīti<BR>
punareva preyuḥ <BR>
<BR>
<BR>
<BR>
9.5.1.[22]<BR>
<BR>
teṣu preteṣu | upasado 'tanvata te tisra eva sāmidhenīranūcya devatā evāyajanna<BR>
prayājānnānuyājānubhayato yajñasyodasādayanbhūyiṣṭhaṃ hi tatrātvaranta<BR>
tasmādupasatsu tisra eva sāmidhenīranūcya devatā eva yajati na<BR>
prayājānnānuyājānubhayato yajñasyotsādayati<BR>
<BR>
<BR>
<BR>
9.5.1.[23]<BR>
<BR>
ta upavasathe 'gnīṣomīyam paśumālebhire | tadu hāsurā anveva bubudhire tasya<BR>
samiṣṭayajūṃṣyahutānyāsurathājagmustasmāttasya paśoḥ samiṣṭayajūṃṣi na juhvati<BR>
te devā asurānpra<BR>
<BR>
<BR>
<BR>
9.5.1.[24]<BR>
<BR>
teṣu preteṣu | prātaḥ prātaḥsavanamatanvata tadu hāsurā anveva bubudhire<BR>
tasyaitāvatkṛtamāsa yāvatprātaḥsavanamathājagmuste devā asurānpra <BR>
<BR>
<BR>
<BR>
9.5.1.[25]<BR>
<BR>
teṣu preteṣu | mādhyandinaṃ savanamatanvata tadu hāsurā anveva bubudhire<BR>
tasyaitāvatkṛtamāsa yāvanmādhyandinamathājagmuste devā asurānpra<BR>
<BR>
<BR>
<BR>
9.5.1.[26]<BR>
<BR>
teṣu pretaṣu | savanīyena paśunācaraṃstadu hāsurā anveva bubudhire<BR>
tasyaitāvatkṛtamāsa yāvadetasya paśoḥ kriyate 'thājagmuste devā asurānpra <BR>
<BR>
<BR>
<BR>
9.5.1.[27]<BR>
<BR>
teṣu preteṣu | tṛtīyasavanamatanvata tatsamasthāpayanyatsamasthāpayaṃstatsarvaṃ<BR>
satyamāpnuvaṃstato 'surā apapupruvire tato devā abhavanparāsurā bhavatyātmanā<BR>
parāsya dviṣanbhrātṛvyo bhavati ya evaṃ veda<BR>
<BR>
<BR>
<BR>
9.5.1.[28]<BR>
<BR>
te devā abruvan | ye na ime yajñāḥ sāmisaṃsthitā yānimānvijahato 'gāmopa tajjānīta<BR>
yathemāntsaṃsthāpayāmeti te 'bruvaṃścetayadhvamiti citimicateti vāva<BR>
tadabruvaṃstadicata yathemānyajñāntsaṃsthāpayāmeti<BR>
<BR>
<BR>
<BR>
9.5.1.[29]<BR>
<BR>
te cetayamānāḥ | etāni<BR>
samiṣṭayajūṃṣyapaśyaṃstānyajuhavustairetānyajñāntsamasthāpayanyatsamasthāpayaṃ<BR>
stasmātsaṃsthitayajūṃṣyatha yatsamayajaṃstasmātsamiṣṭayajūṃṣi<BR>
<BR>
<BR>
<BR>
9.5.1.[30]<BR>
<BR>
te vā ete nava yajñāḥ | navaitāni samiṣṭayajūṃṣi tadyadetāni<BR>
juhotyetānevaitadyajñāntsaṃsthāpayatyubhayāni juhotyadhvarasya cāgneścādhvarasya<BR>
pūrvāṇyathāgnestasyokto bandhuḥ <BR>
<BR>
<BR>
<BR>
9.5.1.[31]<BR>
<BR>
dve agnerjuhoti | dvipādyajamāno yajamāno 'gniryāvānagniryāvatyasya mātrā<BR>
tāvataivaitadyajñaṃ saṃsthāpayatīṣṭo yajño bhṛgubhiriṣṭo agnirāhutaḥ pipartu na iti<BR>
<BR>
<BR>
<BR>
9.5.1.[32]<BR>
<BR>
tānyubhayānyekādaśa sampadyante | ekādaśākṣarā triṣṭubvīryaṃ<BR>
triṣṭubvīryamevaitadyajñamabhisampādayati <BR>
<BR>
<BR>
<BR>
9.5.1.[33]<BR>
<BR>
yadvevaikādaśa | ekādaśākṣarā vai triṣṭuptraiṣṭhubha indra indro yajñasyātmendro<BR>
devatā tadya eva yajñasyātmā yā devatā tasminnevaitadyajñamantataḥ pratiṣṭhāpayati <BR>
<BR>
<BR>
9.5.1.[34]<BR>
<BR>
samiṣṭayajūṃṣi hutvāvabhṛthaṃ yanti | avabhṛthādudetyodayanīyena<BR>
caritvānūbandhyasya paśupuroḍāśamanu devikānāṃ havīṃṣi nirvapati<BR>
<BR>
<BR>
<BR>
9.5.1.[35]<BR>
<BR>
etadvai prajāpatiḥ | prāpya rāddhvevāmanyata sa dikṣu pratiṣṭhāyedaṃ sarvaṃ<BR>
dadhadvidadhadatiṣṭhadyaddadhadvidadhadatiṣṭhattasmāddhātā<BR>
tathaivaitadyajamāno dikṣu pratiṣṭhāyedaṃ sarvaṃ dadhadvidadhattiṣṭhati <BR>
<BR>
<BR>
<BR>
9.5.1.[36]<BR>
<BR>
yadvevaitāni havīṃṣi nirvapati | diśa eṣo 'gnistā u evāmūḥ purastāddarbhastambaṃ<BR>
ca logeṣṭakāścopadadhāti tāḥ prāṇabhṛtaḥ prathamāyāṃ citau sarvaiva dvitīyā sarvā<BR>
tṛtīyā sarvā caturthyatha pañcamyai citerasapatnā nākasadaḥ pañcacūḍāstā ūrdhvā<BR>
utkrāmantya āyaṃstābhyaḥ prajāpatirabibhetsarvaṃ vā idamimāḥ parācyo 'tyeṣyantīti<BR>
tā dhātā bhūtvā paryagacattāsu pratyatiṣṭhat <BR>
<BR>
<BR>
<BR>
9.5.1.[37]<BR>
<BR>
sa yaḥ sa dhātāsau sa ādityaḥ | atha yattaddiśām paramaṃ krāntametattadyasminneṣa<BR>
etatpratiṣṭhitastapati <BR>
<BR>
<BR>
<BR>
9.5.1.[38]<BR>
<BR>
sa yaḥ sa dhātāyameva sa dhātraḥ | dvādaśakapālaḥ puroḍāśo dvādaśakapālo dvādaśa<BR>
māsāḥ saṃvatsaraḥ saṃvatsaraḥ prajāpatiḥ prajāpatirdhātātha yattaddiśām paramaṃ<BR>
krāntametāni tāni pūrvāṇi havīṃṣyanumatyai carūrākāyai caruḥ sinīvālyai caruḥ<BR>
kuhvyai carustadyadetāni nirvapati yadeva taddiśām paramaṃ krāntaṃ<BR>
tasminnevainametatpratiṣṭhāpayati taṃ sarvaṃ juhotyetasyaiva kṛtsnatāyai <BR>
<BR>
<BR>
<BR>
9.5.1.[39]<BR>
<BR>
tā vā etā devyaḥ | diśo hyetāścandāṃsi vai diśaścandāṃsi devyo 'thaiṣa kaḥ<BR>
prajāpatistadyaddevyaśca kaśca tasmāddevikāḥ pañca bhavanti pañca hi diśaḥ <BR>
<BR>
<BR>
<BR>
9.5.1.[40]<BR>
<BR>
tadāhuḥ | naitāni havīṃṣi nirvapennedatirecayānīti tāni vai nirvapedeva kāmebhyo vā<BR>
etāni havīṃṣi nirupyante na vai kāmānāmatiriktamasti yadvai kiṃ ca<BR>
paśupuroḍāśamanu havirnirupyate paśāveva sa madhyato medho dhīyata ubhayāni<BR>
nirvapatyadhvarasya cāgneścādhvarasya pūrvamathāgnestasyokto bandhuruccaiḥ<BR>
paśupuroḍāśo bhavatyupāṃśvetānīṣṭirhyanubrūhi preṣyeti<BR>
paśupuroḍāśasyāhānubrūhi yajetyeteṣāmiṣṭirhi samānaḥ sviṣṭakṛtsamānīḍā<BR>
<BR>
<BR>
<BR>
9.5.1.[41]<BR>
<BR>
tasya vā etasya paśoḥ | juhvati samiṣṭayajūṃṣyabhyavayanti hṛdayaśūlenāvabhṛthaṃ<BR>
saṃsthā hyeṣa paśurhṛdayaśūlena caritvā <BR>
<BR>
<BR>
<BR>
9.5.1.[42]<BR>
<BR>
pratyetya vaiśvakarmaṇāni juhoti | viśvāni karmaṇyayamagnistānyasyātra sarvāṇi<BR>
karmāṇi kṛtāni bhavanti tānyetatprīṇāti tāni haviṣā devatāṃ karoti yasyai vai<BR>
devatāyai havirgṛhyate sā devatā na sā yasyai na gṛhyate 'tho<BR>
viśvakarmāyamagnistamevaitatprīṇāti<BR>
<BR>
<BR>
<BR>
9.5.1.[43]<BR>
<BR>
yadveva vaiśvakarmaṇāni juhoti | prāyaṇaṃ ca hāgnerudayanaṃ ca sāvitrāṇi prāyaṇaṃ<BR>
vaiśvakarmaṇānyudayanaṃ sa yatsāvitrāṇyeva juhuyānna vaiśvakarmaṇāni yathā<BR>
prāyaṇameva kuryānnodayanaṃ tādṛktadatha yadvaiśvakarmaṇānyeva juhuyānna<BR>
sāvitrāṇi yathodayanameva kuryānna prāyaṇaṃ tādṛktadubhayāni juhoti prāyaṇaṃ ca<BR>
tadudayanaṃcakaroti<BR>
<BR>
<BR>
<BR>
9.5.1.[44]<BR>
<BR>
aṣṭāvasūni bhavanti | evamimāni tadyathā prāyaṇaṃtathodayanam karotisvāhākāro<BR>
'mīṣāṃ navamo bhavatyevameṣāṃ tadyathā prāyaṇaṃ tathodayanaṃ<BR>
karotyāhutiramīṣāṃ daśamī bhavatyevameṣāṃ tadyathā prāyaṇaṃ tathodayanaṃ<BR>
karoti saṃtatāṃ tatrāhutiṃ juhoti reto vai tatra yajño retaso 'vicedāya sruveṇeha<BR>
svāhākāram niruktaṃ hi reto jāta bhavati<BR>
<BR>
<BR>
<BR>
9.5.1.[45]<BR>
<BR>
yadākūtāt | samasusroddhṛdo vā manaso vā sambhṛtaṃ cakṣuṣo<BR>
vetyetasmāddhyetatsarvasmādagre karma samabhavattadanu preta sukṛtāmu lokaṃ<BR>
yatra ṛṣayo jagmuḥ prathamajāḥ purāṇā ityamūnetadṛṣīnāha<BR>
<BR>
<BR>
<BR>
9.5.1.[46]<BR>
<BR>
etaṃ sadhastha | pari te dadāmīti svargo vai lokaḥ sadhasthastadenaṃ svargāya lokāya<BR>
paridadāti yamāvahācevadhiṃ jātavedāḥ anvāgantā yajñapatirvo atra taṃ sma jānīta<BR>
parame vyomanniti yathaiva yajustathā bandhuḥ<BR>
<BR>
<BR>
<BR>
9.5.1.[47]<BR>
<BR>
etaṃ jānātha | parame vyomandevāḥ sadhasthā vida rūpamasya<BR>
yadāgacātpathibhirdevayānairiṣṭāpūrte kṛṇavathāvirasmā iti yathaiva yajustathā<BR>
bandhurudbudhyasvāgne yena vahasīti tayorakto bandhuḥ<BR>
<BR>
<BR>
<BR>
9.5.1.[48]<BR>
<BR>
prastareṇa paridhinā | srucā vedyā ca barhiṣā ṛcemaṃ yajñaṃ no naya svardeveṣu<BR>
gantava ityetairno yajñasya rūpaiḥ svargaṃ lokaṃ gamayetyetat<BR>
<BR>
<BR>
<BR>
9.5.1.[49]<BR>
<BR>
yaddattaṃ yatparādānam | yatpūrtaṃ yāśca dakṣiṇāḥ tadagnirvaiśvakarmaṇaḥ<BR>
svardeveṣu no dadhaditi yaccaiva samprati dadno yaccāsamprati tanno<BR>
'yamagnirvaiśvakarmaṇaḥ svarge loke dadhātvityetat <BR>
<BR>
<BR>
<BR>
9.5.1.[50]<BR>
<BR>
yatra dhārā anapetāḥ | madhorghṛtasya ca yāḥ tadagnirvaiśvakarmaṇaḥ svardeveṣu ṇo<BR>
dadhaditi yathaiva yajustathā bandhuḥ <BR>
<BR>
<BR>
<BR>
9.5.1.[51]<BR>
<BR>
aṣṭau vaiśvakarmaṇāni juhoti | aṣṭākṣarā gāyatrī gāyatro 'gniryāvānagniryāvatyasya<BR>
mātrā tāvataivainametadannena prīṇāti <BR>
<BR>
<BR>
<BR>
9.5.1.[52]<BR>
<BR>
vaiśvakarmaṇāni hutvā nāma karoti | yadā vai sarvaḥ kṛtsno jāto bhavatyatha nāma<BR>
kurvantyatra vā eṣa sarvaḥ kṛtsno jāto bhavati<BR>
<BR>
<BR>
<BR>
9.5.1.[53]<BR>
<BR>
nāma kṛtvāthainamupatiṣṭhate | sarveṇa vā eṣa etamātmanā cinoti sa<BR>
yadetāmatrātmanaḥ paridāṃ na vadetātra haivāsyaiṣa ātmānaṃ vṛñcītātha<BR>
yadetāmatrātmanaḥ paridām vadate tayo hāsyaiṣa ātmānaṃ na vṛṅkte ye agnayaḥ<BR>
pāñcajanyā asyām pṛthivyāmadhi teṣāmasi tvamuttamaḥ pra no jīvātave suveti ye ke<BR>
cāgnayaḥ pañcacitikā asyām pṛthivyāmadhi teṣāmasi tvaṃ sattamaḥ pro<BR>
asmānjīvanāya suvetyetadanuṣṭubhā vāgvā anuṣṭubvāgu sarvāṇi candāṃsi<BR>
sarvairevāsmā etaccandobhirnihnuta upasthāyāgniṃ samārohya<BR>
nirmathyodavasānīyayā yajate<BR>
<BR>
<BR>
<BR>
9.5.1.[54]<BR>
<BR>
atha maitrāvaruṇyā payasyayā yajate | devatrā vā eṣa bhavati ya etatkarma karoti<BR>
daivamvetanmithunaṃ yanmitrāvaruṇau sa yadetayāniṣṭvā mānuṣyāṃ<BR>
caretpratyavarohaḥ sa yathā daivaḥ sanmānuṣaḥ syāttādṛktadatha yadetayā<BR>
maitrāvaruṇyā payasyayā yajate daivamevaitanmithunamupaityetayeṣṭvā kāmaṃ<BR>
yathāpratirūpaṃ caret<BR>
<BR>
<BR>
<BR>
9.5.1.[55]<BR>
<BR>
yadvevaitayā maitrāvaruṇyā payasyayā yajate | prajāpatervisrastādretaḥ parāpatattaṃ<BR>
yatra devāḥ samaskurvaṃstadasminnetayā maitrāvaruṇyā payasyayā reto<BR>
'dadhustathaivāsminnayametaddadhāti <BR>
<BR>
<BR>
<BR>
9.5.1.[56]<BR>
<BR>
sa yaḥ sa prajāpatirvyasraṃsata | ayameva sa yo 'yamagniścīyate 'tha yadasmāttadretaḥ<BR>
parāpatadeṣā sā payasyā maitrāvaruṇī bhavati prāṇodānau vai mitrāvaruṇau<BR>
prāṇodānā u vai retaḥ siktaṃ vikurutaḥ payasyā bhavati payo hi reto yajño bhavati<BR>
yajño hyeva yajñasya reta upāṃśu bhavatyupāṃśu hi retaḥ sicyate 'ntato bhavatyantato<BR>
hi reto dhīyate <BR>
<BR>
<BR>
<BR>
9.5.1.[57]<BR>
<BR>
tasyai vājinena caranti | tasmindakṣiṇāṃ dadhāti tūparau mithunau<BR>
dadyādityabhyājñāyenaiva manya iti ha smāha māhitthiḥ sravatyu haiṣāgnicita āhutiḥ<BR>
somāhutiryāmaniṣṭake juhoti<BR>
<BR>
<BR>
<BR>
9.5.1.[58]<BR>
<BR>
sa svayamātṛṇā evopadadhīta | ime vai lokāḥ svayamātṛṇā ima u lokā eṣo 'gniścitaḥ<BR>
<BR>
<BR>
<BR>
9.5.1.[59]<BR>
<BR>
ṛtavyā evopadadhīta | saṃvatsaro vā ṛtavyāḥ saṃvatsara eṣo 'gniścitaḥ<BR>
<BR>
<BR>
<BR>
9.5.1.[60]<BR>
viśvajyotiṣa evopadadhīta | etā vai devatā viśvajyotiṣa etā u devatā eṣo 'gniścitaḥ <BR>
<BR>
<BR>
<BR>
9.5.1.[61]<BR>
<BR>
punaścitimevopadadhīta | punaryajño haiṣa uttarā haiṣā devayajyā<BR>
punaryajñamevaitadupadhatta uttarāmeva devayajyāmupa hainam punaryajño na<BR>
tathā kuryādyo vāva cite 'gnirnidhīyate tāmeveṣṭakāmeṣa sarvo<BR>
'gnirabhisampadyate tadyadagnau juhoti tadevāsya yathā sarvasmiñcāṇḍile 'gnau<BR>
saṃcite pakṣapucavatyāhutayo hutāḥ syurevamasyaitā āhutayo hutā bhavanti <BR>
<BR>
<BR>
<BR>
9.5.1.[62]<BR>
<BR>
sarvāṇi vā eṣa bhūtāni | sarvāndevāngarbho bhavati yo 'gniṃ bhibharti sa yo<BR>
'saṃvatsarabhṛtaṃ cinuta etāni ha sa sarvāṇi bhūtāni garbham bhūtaṃ nirhate yo nveva<BR>
mānuṣaṃ garbhaṃ nirhanti tannveva paricakṣate 'tha kiṃ ya etaṃ devo hyeṣa<BR>
nāsaṃvatsarabhṛtasya 'rtvijā bhavitavyamiti ha smāha vātsyo nedasya devaretasasya<BR>
nirhaṇyamānasya medyasānīti <BR>
<BR>
<BR>
<BR>
9.5.1.[63]<BR>
<BR>
ṣaṇmāsyamantamaṃ cinvītetyāhuḥ | ṣaṇmāsyā vā antamā garbhā jātā jīvantīti sa<BR>
yadyasaṃvatsarabhṛte mahadukthaṃ śaṃsedṛgaśītīḥ śaṃsedasarvaṃ vai<BR>
tadyadasaṃvatsarabhṛto 'sarvaṃ tadyadṛgaśītayo vikṛṣṭaṃ tvenaṃ sa bhūyo<BR>
vikarṣedyadi caiva saṃvatsarabhṛtaḥ syādyadi cāsaṃvatsarabhṛtaḥ sarvameva<BR>
mahadukthaṃ śaṃset <BR>
<BR>
<BR>
<BR>
9.5.1.[64]<BR>
<BR>
atha ha śāṇḍilyāyanaḥ prācyāṃ jagāma | taṃ ha daiyāmpātiruvāca śāṇḍilyāyana<BR>
kathamagniścetavyo glāyāmo 'ha saṃvatsarabhṛtāyāgnimu cikīṣāmaha iti<BR>
<BR>
<BR>
<BR>
9.5.1.[65]<BR>
<BR>
sa hovāca | kāmaṃ nvā enaṃ sa cinvīta yena purā saṃvatsaram bhṛtaḥ syāttaṃ hyeva<BR>
tam bhṛtaṃ santaṃ cinuta iti<BR>
<BR>
<BR>
<BR>
9.5.1.[66]<BR>
<BR>
kāmamvevainaṃ sa cinvīta | yaḥ saṃvatsaramabhiṣaviṣyantsyādeṣa vā enaṃ<BR>
pratyakṣamannena bibhartyetābhirāhutibhiḥ<BR>
<BR>
<BR>
<BR>
9.5.1.[67]<BR>
<BR>
kāmamvevainaṃ sa cinvīta | yaḥ saṃvatsaramagnihotraṃ juhuyāadbibharti vā<BR>
enameṣa yo 'gnihotraṃ juhoti<BR>
<BR>
<BR>
<BR>
9.5.1.[68]<BR>
<BR>
kāmamvevainaṃ sa cinvīta | yaḥ saṃvatsaraṃ jātaḥ syātprāṇo vā<BR>
agnistametadbibhartyatha ha vai retaḥ siktam prāṇo 'nvavarohati tadvindate<BR>
tadyajjātaṃ-jātaṃ vindate tasmājjātavedāstasmādapyevaṃvitkāmaṃ sadyobhṛtaṃ cinvīta<BR>
yadu ha vā evaṃvitpibati vā pāyayati vā tadevāsya yathā sarvasmiñcāṇḍile 'gnau<BR>
saṃcite pakṣapucavatyāhutayo hutāḥ syurevamasyaitā āhutayo hutā bhavanti <BR>
<BR>
<BR>
<BR>
9.5.2.[1]<BR>
<BR>
indra etattsarptaccamapaṣyat nyūnasyāptyā atiriktyai vyṛddhasya samṛddhyā atha ha<BR>
vā īśvaro 'gniṃ citvā kiṃciddauritamāpattorvi vā hvalitoryadvā yadā ha vā<BR>
etacyāparṇaḥ sāyakāyanaḥ śuśrāvātha haitatkarmopadadharṣa<BR>
<BR>
<BR>
<BR>
9.5.2.[2]<BR>
<BR>
saiṣā trayasya samṛddhiḥ | agneḥ samṛddhiryo 'gniṃ cinute tasya samṛddhiryo 'gniṃ<BR>
cinoti tasya samṛddhiḥ<BR>
<BR>
<BR>
<BR>
9.5.2.[3]<BR>
<BR>
tadyadetenopatiṣṭhate | yadevāsyātra vidvānvāvidvāti vā recayati na vābhyāpayati<BR>
tadevāsyaitena sarvamāptam bhavati yadasya kiṃ cānāptaṃ ya u tasyāmanuṣṭubhyṛci<BR>
kāmo 'traiva tamāpnotyathā etasmādevaitatkarmaṇo rakṣāṃsi nāṣṭrā apahanti no<BR>
hainamanuvyāhāriṇa stṛṇvate tasmādapyevaṃvitkāmam parasmā agniṃ cinuyādīśvaro<BR>
ha śreyānbhavitoḥ<BR>
<BR>
<BR>
<BR>
9.5.2.[4]<BR>
<BR>
vārtrahatyāya śavase | sahadānum puruhūta kṣiyantamiti vārtraghnībhyām<BR>
prathamābhyāmupatiṣṭata etadvai devā vṛtram pāpmānaṃ hatvāpahatapāpmāna<BR>
etatkarmākurvata tathaivaitadyajamāno vṛtram pāpmānaṃ<BR>
hatvāpahatapāpmaitatkarma kurute <BR>
<BR>
<BR>
<BR>
9.5.2.[5]<BR>
<BR>
vi na indra mṛdho jahi | mṛgo na bhīmaḥ kucaro giriṣṭhā iti vaimṛdhībhyāṃ<BR>
dvitīyābhyāmetadvai devā mṛdhaḥ pāpmānaṃ hatvāpahatapāpmāna etatkarmākurvata<BR>
tathaivaitadyajamāno mṛdhaḥ pāpmānaṃ hatvāpahatapāpmaitatkarma kurute<BR>
<BR>
<BR>
<BR>
9.5.2.[6]<BR>
<BR>
vaiśvānaro na ūtaye | pṛṣṭo divi pṛṣṭo agniḥ pṛthivyāmiti vaiśvānarībhyāṃ<BR>
tṛtīyābhyāmetadvai devā vaiśvānareṇa pāpmānaṃ dagdhvāpahatapāpmāna<BR>
etatkarmākurvata tathaivaitadyajamāno vaiśvānareṇa pāpmānaṃ<BR>
dagdhvāpahatapāpmaitatkarma kurute<BR>
<BR>
<BR>
9.5.2.[7]<BR>
<BR>
aśyāma ta kāmamagne tavotīti | ekayā kāmavatyaitadvai devāḥ<BR>
pāpmānamapahatyaikayā kāmavatyaikadhāntataḥ sarvānkāmānātmannakurvata<BR>
tathaivaitadyajamānaḥ ṣaḍṛcena pāpmānamapahatyaikayā kāmavatyekadhāntataḥ<BR>
sarvānkāmānātmankurute<BR>
<BR>
<BR>
<BR>
9.5.2.[8]<BR>
<BR>
saptarcam bhavati | saptacitiko 'gniḥ sapta 'rtavaḥ sapta diśaḥ sapta devalokāḥ sapta<BR>
stomāḥ sapta pṛṣṭhāni sapta candāṃsi sapta grābhyāḥ paśavaḥ saptāraṇyāḥ sapta<BR>
śorṣanprāṇā yatkiṃ ca saptavidhamadhidevatamadhyātmaṃ tadenena sarvamāpnoti tā<BR>
anuṣṭubhamabhisampadyante vāgvā anuṣṭubvācaivāsya tadāpnoti yadasya kiṃ<BR>
cānāptam <BR>
<BR>
<BR>
<BR>
9.5.2.[9]<BR>
<BR>
aṣṭarcenopatiṣṭhetetyu haika āhuḥ | vayaṃ te adya rarimā hi kāmamiti dvitīyayā<BR>
kāmavatyā sapta pūrvāstadaṣṭāvaṣṭākṣaro gāyatrī gāyatro 'gniryāvānagniryāvatyasya<BR>
mātrā tāvataivāsya tadāpnoti yadasya kiṃ cānāptamatho evaṃ samaṃ devate bhajete iti<BR>
na tathā kuryādetā vāva saptāṣṭāvanuṣṭubho bhavanti sa yo 'ṣṭarce kāmo 'traiva<BR>
tamāpnoti<BR>
<BR>
<BR>
<BR>
9.5.2.[10]<BR>
<BR>
aindrāgnībhirupatiṣṭhate | aindrāgno 'gniryāvānagniryāvatyasya mātrā tāvatraivāsya<BR>
tadāpnoti yadasya kiṃ cānāptamindrāgnī vai sarve devāḥ sarvadevatyo<BR>
'gniryāvānagniryāvatyasya mātrā tāvataivāsya tadāpnoti yadasya kiṃ cānāptam<BR>
<BR>
<BR>
<BR>
9.5.2.[11]<BR>
<BR>
taddhaike | karmaṇaḥ karmaṇa evaitām pratipadaṃ kurvate 'pahatapāpmāna<BR>
etatkarma karavāmahā iti purīṣavatīṃ citiṃ kṛtvopatiṣṭhetetyu haika āhustatra hi sā<BR>
sarvā kṛtsnā bhavatīti sa yathā kāmayeta tathā kuryāditi nu cayanasyāthāto 'cayanasya <BR>
<BR>
<BR>
9.5.2.[12]<BR>
<BR>
trayo ha vai samudrāḥ | agniryajuṣām mahāvrataṃ sāmnām mahadukthamṛcāṃ sa ya<BR>
etāni parasmai karotyetānha sa samudrāñcoṣayate tāñcuṣyato 'nvasya candāṃsi<BR>
śuṣyanti candāṃsyanu loko lokamanvātmātmānamanu prajā paśavaḥ sa ha śvaḥ śva<BR>
eva pāpīyānbhavati ya etāni parasmai karoti <BR>
<BR>
<BR>
<BR>
9.5.2.[13]<BR>
<BR>
atha ya etānyakṛtvā | pasmā api sarvairanyairyajñakratubhiryājayedetebhyo haivāsya<BR>
samudrebhyaścandāṃsi punarāpyāyante candāṃsyanu loko lokamanvātmātmānamanu<BR>
prajā paśavaḥ sa ha śvaḥ śva eva śreyānbhavati ya etāni parasmai na karotyathaiṣa ha<BR>
vā asya daivo 'mṛta ātmā sa ya etāni parasmai karotyetaṃ ha sa daivamātmānam<BR>
parasmai prayacatyatha śuṣka eva sthāṇuḥ pariśiṣyate<BR>
<BR>
<BR>
<BR>
9.5.2.[14]<BR>
<BR>
taddhaike | kṛtvā kurvate vā prati vā kārayanta eṣā prāyaścittiriti na tathā<BR>
kuryādyathā śuṣkaṃ sthāṇumudakenābhiṣiñcetādṛktatpūyedvā vai sa vi vā<BR>
mrityennaitasya prāyaścittirastītyeva vidyāt<BR>
<BR>
<BR>
<BR>
9.5.2.[15]<BR>
<BR>
atha ha smāha śāṇḍilyaḥ | turo ha kāvaṣeyaḥ kārotyāṃ devebhyo 'gniṃ cikāya taṃ ha<BR>
devāḥ papracurmune yadalokyāmagnicityāmāhuratha kasmādacaiṣīriti <BR>
<BR>
<BR>
<BR>
9.5.2.[16]<BR>
<BR>
sa hovāca | kiṃ nu lokyaṃ kimalokyamātmā vai yajñasya yajamāno 'ṅgānyṛtvijo yatra<BR>
vā ātmā tadaṅgāni yatro aṅgāni tadātmā yadi vā ṛtvijo 'lokā bhavantyaloka u tarhi<BR>
yajamāna ubhaye hi samānalokā bhavanti dakṣiṇāsu tveva na saṃvaditavyaṃ<BR>
saṃvādenaiva 'rtvijo 'lokā iti<BR>
<BR>
<BR>
<BR>
<BR>
<BR>
<BR>
<BR>
<BR>
</body></html>

