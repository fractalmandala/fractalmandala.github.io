<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Satapatha-Brahmana 6</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>



SATAPATHA-BRAHMANA 6<BR>
<BR>
Data input by H.S. Ananthanarayana and W. P. Lehman.<BR>
<BR>
<BR>
Bracketted numbering added mechanically.<BR>
<BR>
<BR>
<BR>
<BR>
<BR>
<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>
<BR>
<BR>
<BR>
<BR>
6.1.1.[1]<BR>
<BR>
asadvā idamagra āsīt | tadāhuḥ kiṃ tadasadāsīdityṛṣayo vāva te gre sadāsīttadāhuḥ ke<BR>
ta ṛṣaya iti prāṇā vā ṛṣayaste yatpurāsmātsarvasmādidamicantaḥ śrameṇa<BR>
tapasāriṣaṃstasmādṛṣayaḥ dhyata indriyeṇainddha yadainddha tasmādindha indho<BR>
ha vai tam<BR>
<BR>
<BR>
<BR>
6.1.1.[2]<BR>
<BR>
sa yo yam madhye prāṇaḥ | eṣa evendrastāneṣa prāṇānmaindra ityācakṣate paro<BR>
'kṣam paro 'kṣakāmā hi devāsta iddhāḥ sapta nānā puruṣānasṛjanta<BR>
<BR>
<BR>
<BR>
6.1.1.[3]<BR>
<BR>
te 'bruvan | na vā itthaṃ santaḥ śakṣyāmaḥ prajanayitumimāntsapta puruṣānekam<BR>
puruṣaṃ karavāmeti ta etāntsapta puruṣānekam puruṣamakurvanyadūrdhvaṃ<BR>
nābhestau dvau samaubjanyadavāṅnābhestau dvau pakṣaḥ puruṣaḥ pakṣaḥ puruṣaḥ<BR>
pratiṣṭhaika āsīt <BR>
<BR>
<BR>
<BR>
6.1.1.[4]<BR>
<BR>
atha yaiteṣāṃ saptānām puruṣāṇāṃ śrīḥ | yo rasa āsīttamūrdhvaṃ samudauhastadasya<BR>
śiro 'bhavadyacriyaṃ samudauhaṃstasmācirastasminnetasminprāṇā aśrayanta<BR>
tasmādvevaitaciro 'tha yatprāṇā aśrayanta tasmādu prāṇāḥ śriyau 'tha<BR>
yatsarvasminnaśrayanta tasmādu śarīram<BR>
<BR>
<BR>
<BR>
6.1.1.[5]<BR>
<BR>
sa eva puruṣaḥ prajāpatirabhavat | sa yaḥ sa puruṣaḥ prajāpatirabhavadayameva sa<BR>
yo 'yamagniścīyate <BR>
<BR>
<BR>
<BR>
6.1.1.[6]<BR>
<BR>
sa vai saptapuruṣo bhavati | saptapuruṣo hyayam puruṣo yacctvāra ātmā trayaḥ<BR>
pakṣapucāni catvāro hi tasya puruṣasyātmā trayaḥ pakṣapucānyatha yadekena<BR>
puruṣeṇātmānaṃ vardhayati tena vīryeṇāyamātmā pakṣapucānyudyacati<BR>
<BR>
<BR>
<BR>
6.1.1.[7]<BR>
<BR>
atha yaścite 'gnirnidhīyate | yaivaiteṣāṃ saptānām puruṣāṇāṃ śrīryo<BR>
rasastametadūrdhvaṃ samudūhanti tadasyaitacirastasmintsarve devāḥ śritā atra hi<BR>
sarvebhyo devebhyo juhvati tasmādvevaitaciraḥ<BR>
<BR>
<BR>
<BR>
6.1.1.[8]<BR>
<BR>
so 'yam puruṣaḥ prajāpatirakāmayata bhūyāntsyām prajāyeyeti so 'śrāmyatsa tapo<BR>
'tapyata sa śrāntastepāno brahmaiva prathamamasṛjata trayomeva vidyāṃ saivāsmai<BR>
pratiṣṭhābhavattasmādāhurbrahmāsya sarvasya pratiṣṭheti tasmādanūcya<BR>
pratitiṣṭhati pratiṣṭhā hyeṣā yadbrahma tasyām pratiṣṭhāyām pratiṣṭhito 'tapyata <BR>
<BR>
<BR>
<BR>
6.1.1.[9]<BR>
<BR>
so 'po 'sṛjata | vāca eva lokādvāgevāsya sāsṛjyata sedaṃ sarvamāpnodyadidaṃ kiṃ ca<BR>
yadāpnottasmādāpo yadavṛṇottasmādvāḥ<BR>
<BR>
<BR>
<BR>
6.1.1.[10]<BR>
<BR>
so 'kāmayata | ābhyo 'dbhyo 'dhi prajāyeyeti so 'nayā trayyā vidyayā sahāpaḥ<BR>
prāviśattata āṇḍaṃ samavartata tadabhyamṛśadastvityastu bhūyo 'stvityeva<BR>
tadabravīttato brahmaiva prathamamasṛjyata trayyeva vidyā tasmādāhurbrahmāsya<BR>
sarvasya prathamajamityapi hi tasmātpuruṣādbrahmaiva pūrvamasṛjyata tadasya<BR>
tanmukhamevāsṛjyata tasmādanūcānamāhuragnikalpa iti mukhaṃ<BR>
hyetadagneryadbrahma<BR>
<BR>
<BR>
<BR>
6.1.1.[11]<BR>
<BR>
atha yo garbho 'ntarāsīt | so 'grirasṛjyata sa yadasya sarvasyāgramasṛjyata<BR>
tasmādagriragrirha vai tamagnirityācacate paro 'kṣam paro 'kṣakāmā hi devā atha<BR>
yadaśru saṃkṣaritamāsītso 'śrurabhavadaśrurha vai tamaśva ityācakṣate paro 'kṣam<BR>
paro 'kṣakāmā hi devā atha yadarasadiva sa rāsabho 'bhavadatha yaḥ kapāle raso<BR>
lipta āsītso 'jo 'bhavadatha yatkapālamāsītsā pṛthivyabhavat <BR>
<BR>
<BR>
<BR>
6.1.1.[12]<BR>
<BR>
so 'kāmayata | ābhyo 'dyo 'dhīmām prajanayeyamiti tāṃ saṃkL!śyāpsu<BR>
prāvidhyattasyai yaḥ parāṅ raso 'tyakṣaratsa kūrmo 'bhavadatha<BR>
yadūrdhvamudaukṣyatedaṃ tadyadidamūrdhvamadbhyo 'dhi jāyate seyaṃ sarvāpa<BR>
evānuvyaittadidamekameva rūpaṃ samadṛśyatāpa eva <BR>
<BR>
<BR>
<BR>
6.1.1.[13]<BR>
<BR>
so 'kāmayata | bhūya eva syātprajāyeteti so 'śrāmyatsa tapo 'tapyata sa śrāntastepānaḥ<BR>
phenamasṛjata so 'vedanyadvā etadrūpam bhūyo vai bhavati śrāmyāṇyeveti sa<BR>
śrāntastepāno mṛdaṃ śuṣkāpamūṣasikataṃ śarkarāmaśmānamayo<BR>
hiraṇyamoṣadhivanaspatyasṛjata tenemām pṛthivīm prācādayat <BR>
<BR>
<BR>
<BR>
6.1.1.[14]<BR>
<BR>
tā vā etā nava sṛṣṭayaḥ | iyamasṛjyata tasmādāhustrivṛdagniritīyaṃ hyagnirasyai hi<BR>
sarvo 'gniścīyate<BR>
<BR>
<BR>
<BR>
6.1.1.[15]<BR>
<BR>
abhūdvā iyam pratiṣṭheti | tadbhūmirabhavattāmaprathayatsā pṛthivyabhavatseyaṃ<BR>
sarvā kṛtsnā manyamānāgāyadyadagāyattasmādiyaṃ gāyatryatho āhuragnirevāsyai<BR>
pṛṣṭhe sarvaḥ kṛtsno manyamāno 'gāyadyadagāyattasmādagnirgāyatra iti tasmādu<BR>
haitadyaḥ sarvaḥ kṛtsno manyate gāyati vaiva gīte vā ramate <BR>
<BR>
<BR>
<BR>
6.1.2.[1]<BR>
<BR>
so 'kāmayata prajāpatiḥ | bhūya eva syātprajāyeteti so 'gninā pṛthivīm mithunaṃ<BR>
samabhavattata āṇḍaṃ samavartata tadabhyamṛśatpuṣyatviti puṣyatu bhūyo<BR>
'stvityeva tadabravīt <BR>
<BR>
<BR>
<BR>
6.1.2.[2]<BR>
<BR>
sa yo garbho 'ntarāsīt | sa vāyurasṛjyatātha yadaśru saṃkṣaritamāsīttāni<BR>
vayāṃsyabhavannatha yaḥ kapāle raso lipta āsīttā marīcayo 'bhavannatha<BR>
yatkapālamāsīttadantarikṣamabhavat<BR>
<BR>
<BR>
<BR>
6.1.2.[3]<BR>
<BR>
so 'kāmayata | bhūya eva syātprajāyeteti sa vāyunāntarikṣam mithunaṃ<BR>
samabhavattata āṇḍaṃ samavartata tadabhyamṛśadyaśo bibhṛhīti tato 'sāvādityo<BR>
'sṛjyataiṣa vai yaśo 'tha yadaśru saṃkṣaritamāsītso 'śmā pṛśnirabhavadaśrurha vai<BR>
tamaśmetyācakṣate paro 'kṣam paro 'kṣakāmā hi devā atha yaḥ kapāle raso lipta<BR>
āsītte raśmayo 'bhavannatha yatkapālamāsītsā dyaurabhavat <BR>
<BR>
<BR>
<BR>
6.1.2.[4]<BR>
<BR>
so 'kāmayata | bhūya eva syātprajāyeteti sa ādityena divam mithunaṃ samabhavattata<BR>
āṇḍaṃ samavartata tadabhyamṛśadreto bibhṛhīti tataścandramā asṛjyataiṣa vai reto<BR>
'tha yadaśru saṃkṣaritamāsīttāni nakṣatrāṇyabhavannatha yaḥ kapāle raso lipta<BR>
āsīttā avāntaradiśo 'bhavannatha yatkapālamāsīttā diśo 'bhavan <BR>
<BR>
<BR>
<BR>
6.1.2.[5]<BR>
<BR>
sa imāṃlokāntsṛṣṭvākāmayata | tāḥ prajāḥ sṛjeya yā ma eṣu lokeṣu syuriti <BR>
<BR>
<BR>
<BR>
6.1.2.[6]<BR>
<BR>
sa manasā vācam mithunaṃ samabhavat | so 'ṣṭau drapsāngarbhyabhavatte 'ṣṭau<BR>
vasavo 'sṛjyanta tānasyāmupādadhāt <BR>
<BR>
<BR>
<BR>
6.1.2.[7]<BR>
<BR>
sa manasaiva | vācam mithunaṃ samabhavatsa ekādaśa drapsāngarbhyabhavatta<BR>
ekādaśa rudrā asṛjyanta tānantarikṣa upādadhāt<BR>
<BR>
<BR>
<BR>
6.1.2.[8]<BR>
<BR>
sa manasaiva | vācam mithunaṃ samabhavatsa dvādaśa drapsāngarbhyabhavatte<BR>
dvādaśādityā asṛjyanta tāndivyupādadhāt<BR>
<BR>
<BR>
<BR>
6.1.2.[9]<BR>
<BR>
sa manasaiva | vācam mithunaṃ samabhavatsa garbhyabhavatsa viśvāndevānasṛjata<BR>
tāndikṣūpādadhāt <BR>
<BR>
<BR>
<BR>
6.1.2.[10]<BR>
<BR>
atho āhuḥ | agnimeva sṛṣṭaṃ vasavo 'nvasṛjyanta tānasyāmupādadhādvāyuṃ<BR>
rudrāstānantarikṣa ādityamādityāstāndivi viśve devāścandramasaṃ<BR>
tāndikṣūpādadhāditi <BR>
<BR>
<BR>
<BR>
6.1.2.[11]<BR>
<BR>
atho āhuḥ | prajāpatirevemāṃlokāntsṛṣṭvā pṛthivyām pratyatiṣṭhattasmā imā<BR>
oṣadhayo 'nnamapacyanta tadāśnātsa garbhyabhavatsa ūrdhvebhya eva prāṇebhyo<BR>
devānasṛjata ye vāñcaḥ prāṇāstebhyo martyāḥ prajā ityato yatamathāsṛjata tathāsṛjata<BR>
prajāpatistvevedaṃ sarvamasṛjata yadidaṃ kiṃ ca<BR>
<BR>
<BR>
<BR>
6.1.2.[12]<BR>
<BR>
sa prajāḥ sṛṣṭvā | sarvamājimitvā vyasraṃsata tasmādu haitadyaḥ sarvamājimeti vyeva<BR>
sraṃsate tasmādvisrastātprāṇo madhyata udakrāmattasminnenamutkrānte devā ajahuḥ<BR>
<BR>
<BR>
6.1.2.[13]<BR>
<BR>
so 'gnimabravīt | tvam mā saṃdhehīti ki me tato bhaviṣyatīti tvayā mācakṣāntai yo<BR>
vai putrāṇāṃ rādhyate tena pitaram pitāmaham putram pautramācakṣate tvayā<BR>
mācakṣāntā atha mā saṃdhehīti tatheti tamagniḥ samadadhāttasmādetam prajāpatiṃ<BR>
santamagnirityācakṣata ā ha vā enena pitaram pitāmaham putram pautraṃ cakṣate<BR>
ya evaṃ veda <BR>
<BR>
<BR>
<BR>
6.1.2.[14]<BR>
<BR>
tamabravīt | kasmistvopadhāsyāmīti hita evetyabravītprāṇo vai hitam prāṇo hi<BR>
sarvebhyo bhūtebhyo hitastadyadenaṃ hita<BR>
upādadhāttasmādāhopadhāsyāmyupadadhāmiti<BR>
<BR>
<BR>
<BR>
6.1.2.[15]<BR>
<BR>
tadāhuḥ | kiṃ hitaṃ kimupahitamiti prāṇa eva hitaṃ vāgupahitam prāṇe hīyaṃ<BR>
vāgupeva hitā prāṇastveva hitamaṅgānyupahitam prāṇe hīmānyaṅgānyupeva hitāni<BR>
<BR>
<BR>
<BR>
6.1.2.[16]<BR>
<BR>
so >syaiṣa citya āsīt | cetavyo hyasyāsīttasmāccityaścitya u evāyaṃ yajamānasya<BR>
bhavati cetavyo hyasya bhavati tasmādveva cityaḥ<BR>
<BR>
<BR>
<BR>
6.1.2.[17]<BR>
<BR>
tadetā vā asya tāḥ | pañca tanvo vyasraṃsanta loma tvaṅnāṃsamasthi majjā tā evaitāḥ<BR>
pañca citayastadyatpañca citīścinotyetābhirevainaṃ tattanūbhiścinoti yaccinoti<BR>
tasmāccitayaḥ <BR>
<BR>
<BR>
<BR>
6.1.2.[18]<BR>
<BR>
sa yaḥ sa prajāpatirvyasraṃsata | saṃvatsaraḥ so 'tha yā asyaitāḥ pañca tanvo<BR>
vyaśraṃsanta 'rtavaste pañca vā ṛtavaḥ pañcaitāścitayastadyatpañca<BR>
citīścinotyṛtubhirevainaṃ taccinoti yaccinoti tasmāccitayaḥ<BR>
<BR>
<BR>
<BR>
6.1.2.[19]<BR>
<BR>
sa yaḥ sa saṃvatsaraḥ prajāpatirvyasraṃsata | ayameva sa vāyuryo 'yam pavate 'tha yā<BR>
asya tā ṛtavaḥ pañca tanvo vyasraṃsanta diśastṝḥ pañca vai diśaḥ<BR>
pañcaitāścitayastadyatpañca citīścinoti digbhirevainaṃ taccinoti yaccinoti<BR>
tasmāccitayaḥ<BR>
<BR>
<BR>
<BR>
6.1.2.[20]<BR>
<BR>
atha yaścite 'gnirnidhīyate | asau sa ādityaḥ sa eṣa evaiṣo 'gniścita etāvannu<BR>
tadyadenamagniḥ samadadhāt<BR>
<BR>
<BR>
<BR>
6.1.2.[21]<BR>
<BR>
atho āhuḥ | prajāpatireva visrasto devānabravītsam mā dhatteti te devā<BR>
agnimabruvaṃstvayīmam pitaram prajāpatim bhiṣajyāmeti sa vā<BR>
ahametasmintsarvasminneva viśānīti tatheti tasmādetam prajāpatiṃ<BR>
santamagnirityācakṣate <BR>
<BR>
<BR>
<BR>
6.1.2.[22]<BR>
<BR>
taṃ devā agnāvāhutibhirabhiṣajyan | te yāṃ yāmāhutimajuhavuḥ sā-sainam<BR>
pakveṣṭakā bhūtvāpyapadyata<BR>
tadyadiṣṭātsamabhavaṃstasmādiṣṭakāstasmādagnineṣṭakāḥ<BR>
pacantyāhutīrevaināstatkurvanti <BR>
<BR>
<BR>
<BR>
6.1.2.[23]<BR>
<BR>
so 'bravīt | yāvadyāvadvai juhutha tāvattāvanma kam bhavatīti tadyadasmā iṣṭe<BR>
kamabhavattasmādveveṣṭakāḥ <BR>
<BR>
<BR>
<BR>
6.1.2.[24]<BR>
<BR>
taddha smāhāktākṣyaḥ | ya eva yajuṣmatīrbhūvasīriṣṭakā vidyātso 'gniṃ<BR>
cinuyādbhūya eva tatpitaram prajāpatim bhiṣajyatīti <BR>
<BR>
<BR>
<BR>
6.1.2.[25]<BR>
<BR>
atha ha smāha tāṇḍyaḥ | kṣatraṃ vai yajuṣmatya iṣṭakā viśo lokampṛṇā attā vai<BR>
kṣatriyo 'nnaṃ viḍyatra vā atturanna bhūyo bhavati tadrāṣṭraṃ samṛddham bhavati<BR>
tadedhate tasmāllokampṛṇā eva bhūyasīrupadadhyādityetadaha tayorvaco 'nyā tvevāta<BR>
sthitiḥ <BR>
<BR>
<BR>
<BR>
6.1.2.[26]<BR>
<BR>
sa eṣa pitā putraḥ | yadeṣo 'gnimasṛjata tenaiṣo 'gneḥ pitā yadetamagniḥ<BR>
samadadhāttenaitasyāgniḥ pitā yadeṣa devānasṛjata tenaiṣa devānām pitā yadetaṃ<BR>
devāḥ samadadhustenaitasya devāḥ pitaraḥ <BR>
<BR>
<BR>
<BR>
6.1.2.[27]<BR>
<BR>
ubhayaṃ haitadbhavati | pitā ca putraśca prajāpatiścāgniścāgniśca prajāpatiśca<BR>
prajāpatiśca devāśca prajāpatiśca ya evaṃ veda<BR>
<BR>
<BR>
<BR>
6.1.2.[28]<BR>
<BR>
sa upadadhāti | tayā devatayeti vāgvai sā devatāṅgirasvaditi prāṇo vā aṅgirā dhruvā<BR>
sīdeti sthirā sīdetyetadatho pratiṣṭhitā sīdeti vācā caivainametatprāṇena ca cinoti<BR>
vāgvā agniḥ prāṇa indra aindrāgno 'gniryāvānagniryāvatyasya mātrā<BR>
tāvataivainametaccinotīndrāgnī vai sarve devāḥ sarvadevatyo<BR>
'gniryāvānagniryāvatyasya mātrā tāvataivainametaccinoti <BR>
<BR>
<BR>
<BR>
6.1.2.[29]<BR>
<BR>
tadāhuḥ | kasmādasyā agniścīyata iti yatra vai sā devatā vyasraṃsata tadimāmeva<BR>
rasenānu vyakṣarattaṃ yatra devāḥ samaskurvaṃstadenamasyā evādhi<BR>
samabharantsaiṣaikaiveṣṭakeyameveyaṃ hyagnirasyai hi sarvo 'gniścīyate seyaṃ<BR>
catuḥsraktirdiśo hyasyai sraktayastasmāccatuḥkraktaya iṣṭakā bhavantīmāṃ hyanu<BR>
sarvā iṣṭakāḥ <BR>
<BR>
<BR>
<BR>
6.1.2.[30]<BR>
<BR>
tadāhuḥ | yadevamekeṣṭako 'tha katham pañceṣṭaka itīyaṃ nveva prathamā<BR>
mṛnmayīṣṭakā tadyatkiṃ cātra mṛnmayamupadadhātyekaiva seṣṭakātha<BR>
yatpaśuśīrṣāṇyupadadhāti sā paśviṣṭakātha yadrukbhapuruṣā upadadhāti<BR>
yaddhiraṇyaśakalaiḥ prokṣati sā hiraṇyeṣṭakātha yatsrucā upadadhāti<BR>
yadulūkhalamusale yāḥ samidha ādadhāti sā vānaspatyeṣṭakātha<BR>
yatpuṣkaraparṇamupadadhāti yatkūrmaṃ yaddadhi madhu ghṛtaṃ yatkiṃ<BR>
cātrānnamupadadhāti saivānnaṃ pañcamīṣṭakaivamu pañceṣṭakaḥ <BR>
<BR>
<BR>
<BR>
6.1.2.[31]<BR>
tadāhuḥ | katarata iṣṭakāyāḥ śira iti yata upaspṛśya yajurvadatītyu haika āhuḥ sa<BR>
svayamātṛṇāyā evārdhādupaspṛśya yajurvadettatho hāsyaitāḥ sarvāḥ<BR>
svayamātṛṇāmabhyāvṛttā bhavantīti na tathā kuryādaṅgāni vā asyaitāni parūṃṣi<BR>
yadiṣṭakā yathā vā aṅge 'ṅge parvanparvañciraḥ kuryāttādṛtkadyo vāva cite<BR>
'gnirnidhīyate tadevaitāsāṃ sarvāsāṃ śiraḥ <BR>
<BR>
<BR>
<BR>
6.1.2.[32]<BR>
<BR>
tadāhuḥ | kati paśavo 'gnā upadhīyanta iti pañceti nveva brūyātpañca<BR>
hyetānpaśūnupadadhāti<BR>
<BR>
<BR>
<BR>
6.1.2.[33]<BR>
<BR>
atho eka iti brūyāt | aviritīyaṃ vā aviriyaṃ hīmāḥ sarvāḥ prajā avatīyamu vā<BR>
agnirasyai hi sarvo 'gniścīyate tasmādeka iti brūyāt<BR>
<BR>
<BR>
<BR>
6.1.2.[34]<BR>
<BR>
atho dvāviti brūyāt | avī itīyaṃ cāsau ceme hīmāḥ sarvāḥ prajā avato yanmṛdiyaṃ<BR>
tadyadāpo 'sau tanmṛccāpaśceṣṭakā bhavanti tasmāddāviti brūyāt<BR>
<BR>
<BR>
<BR>
6.1.2.[35]<BR>
<BR>
atho gauriti brūyāt | ime vai lokā gauryaddhi kiṃ ca gacatīmāṃstallokāngacatīma u<BR>
lokā eṣo 'gniścitastasmādgauriti brūyāt <BR>
<BR>
<BR>
<BR>
6.1.2.[36]<BR>
<BR>
tadāhuḥ | kasmai kāmāyāgniścīyata iti suparṇo mā bhūtvā divaṃ vahādityu haika<BR>
āhurna tathā vidyādetadvai rūpaṃ kṛtvā prāṇāḥ prajāpatirabhavannetadrūpaṃ kṛtvā<BR>
prajāpatirdevānasṛjataitadrūpaṃ kṛtvā devā amṛtā abhavaṃstadyadevaitena prāṇā<BR>
abhavanyatprajāpatiryaddevāstadevaitena bhavati<BR>
<BR>
<BR>
<BR>
6.1.3.[1]<BR>
<BR>
prajāpatirvā idamagra āsīt | eka eva so 'kāmayata syām prajāyeyeti so 'śrāmyatsa tapo<BR>
'tapyata tasmācrāntāttepānādāpo 'sṛjyanta tasmātpuruṣāttaptādāpo jāyante <BR>
<BR>
<BR>
<BR>
6.1.3.[2]<BR>
<BR>
āpo 'bruvan | kva vayam bhavāmeti tapyadhvamityabravīttā atapyanta tāḥ<BR>
phenamasṛjanta tasmādapāṃ taptānām pheno jāyate<BR>
<BR>
<BR>
<BR>
6.1.3.[3]<BR>
<BR>
pheno 'bravīt | kvāham bhavānīti tapyasvetyabravītso 'tapyata sa<BR>
mṛdamasṛjataitadvai phenastapyate yadapsvāveṣṭamānaḥ plavate sa yadopahanyate<BR>
mṛdeva bhavati<BR>
<BR>
<BR>
<BR>
6.1.3.[4]<BR>
<BR>
mṛdabravīt | kvāham bhavānīti tapyasvetyabravītsātapyata sā sikatā asṛjataitadvai<BR>
mṛttapyate yadenāṃ vikṛṣanti tasmādyadyapi sumārtsnaṃ vikṛṣanti saikatamivaiva<BR>
bhavatyetāvannu tadyatkvāham bhavāni kvāha bhavānīti<BR>
<BR>
<BR>
<BR>
6.1.3.[5]<BR>
<BR>
sikatābhyaḥ śarkarāmasṛjata | tasmātsikatāḥ śarkaraivāntato bhavati śarkarāyā<BR>
aśmānaṃ tasmācarkarāśmaivāntato bhavatyaśmano 'yastasmādaśmano 'yo<BR>
dhamantyayaso hiraṇyaṃ tasmādayo bahudhmātaṃ hiraṇyasaṃkāśamivaiva bhavati<BR>
<BR>
<BR>
<BR>
6.1.3.[6]<BR>
<BR>
tadyadasṛjyatākṣarat tadyadakṣarattasmādakṣaraṃ yadaṣṭau kṛtvo<BR>
'kṣaratsaivāṣṭākṣarā gāyatrya bhavat<BR>
<BR>
<BR>
<BR>
6.1.3.[7]<BR>
<BR>
abhūdvā iyam pratiṣṭheti | tadbhṛmirabhavattāmaprathayatsā<BR>
pṛthivyabhavattasyāmasyām pratiṣṭhāyām bhūtāni ca bhūtānāṃ ca pratiḥ<BR>
saṃvatsarāyādīkṣanta bhūtānām pratirgṛhapatirāsīduṣāḥ patnī<BR>
<BR>
<BR>
<BR>
6.1.3.[8]<BR>
<BR>
tadyāni tāni bhūtāni | ṛtavaste 'tha yaḥ sa bhūtānām patiḥ saṃvatsaraḥ so 'tha yā soṣāḥ<BR>
patnyauṣasī sā tānīmāni bhūtāni ca bhūtānāṃ ca patiḥ saṃvatsara uṣasi reto 'siñcantsa<BR>
saṃvatsare kumāro 'jāyata so 'rodīt <BR>
<BR>
<BR>
<BR>
6.1.3.[9]<BR>
<BR>
tam prajāpatirabravīt | kumāra kiṃ rodiṣi yacramāttapaso 'dhi jāto 'sīti so<BR>
'bravīdanapahatapāpmā vā asmyahitanāmā nāma ma dhehīti tasmātputrasya jātasya<BR>
nāma kuryātpāpmānamevāsya tadapahantyapi dvitīyamapi tṛtīyamabhipūrvamevāsya<BR>
tatpāpmānamapahanti <BR>
<BR>
<BR>
<BR>
6.1.3.[10]<BR>
<BR>
tamabravīdrudro 'sīti | tadyadasya tannāmākarodagnistadrūpamabhavadagniva rudro<BR>
yadarodīttasmādrudraḥ so 'bravījjyāyānvā ato 'smi dhehyeva me nāmeti<BR>
<BR>
<BR>
<BR>
6.1.3.[11]<BR>
<BR>
tamabravītsarvo 'sīti | tadyadasya tannāmākarodāpastadrūpamabhavannāpo vai sarvo<BR>
'dbhyo hīdaṃ sarvaṃ jāyate so 'bravījjyāyānvā ato 'smi dhehyeva me nāmeti <BR>
<BR>
<BR>
<BR>
6.1.3.[12]<BR>
<BR>
tamabravītpaśupatirasīti | tadyadasya<BR>
tannāmākarodoṣadhayastadrūpamabhavannoṣadhayo vai paśupatistasmādyadā<BR>
paśava oṣadhīrlabhante 'tha patīyanti so 'bravījjyāyānvā ato 'smi dhehyeva me<BR>
nāmeti <BR>
<BR>
<BR>
<BR>
6.1.3.[13]<BR>
<BR>
tamabravīdugro 'sīti | tadyadasya tannāmākarodvāyustadrūpambhavadvāyurvā<BR>
ugrastasmādyadā balavadvāyugro vātotyāhuḥ so 'bravījjyāyānvā ato 'smi dhehyeva me<BR>
nāmeti <BR>
<BR>
<BR>
<BR>
6.1.3.[14]<BR>
<BR>
tamabravīdaśanirasīti | tadyadasya tannāmākarodvidyuttadrūpamabhavadvidyudvā<BR>
aśanistasmādyaṃ vidyuddhantyaśanirabadhīdityāhuḥ so 'bravījjyāyānvā ato 'smi<BR>
dhehyeva me nāmeti <BR>
<BR>
<BR>
<BR>
6.1.3.[15]<BR>
<BR>
tamabravīdbhavo 'sīti | tadyadasya tannāmākarotparjanyastadrūpamabhavatparjanyo<BR>
vai bhavaḥ parjanyāddhīdaṃ sarvam bhavati so 'bravījjyāyānvā ato 'smi dhehyeva me<BR>
nāmeti <BR>
<BR>
<BR>
<BR>
6.1.3.[16]<BR>
<BR>
tamabravīnmahāndevo 'sīti | tadyadasya<BR>
tannāmākaroccandramāstadrūpamabhavatprajāpatirvai candramāḥ prajāpatirvai<BR>
mahāndevaḥ so 'bravījjyāyānvā ato 'smi dhehyeva me nāmeti<BR>
<BR>
<BR>
<BR>
6.1.3.[17]<BR>
<BR>
tamabravīdīśāno 'sīti | tadyadasya tannāmākarodādityastadrūpamabhavadādityo vā<BR>
īśāna ādityo hyasya sarvasyeṣṭe so 'bravīdetāvānvā asmi mā metaḥ paro nāma dhā iti <BR>
<BR>
<BR>
<BR>
6.1.3.[18]<BR>
<BR>
tānyetānyaṣṭāvagnirūpāṇi | kumāro navamaḥ saivāgnistrivṛttā<BR>
<BR>
<BR>
<BR>
6.1.3.[19]<BR>
<BR>
yadvevāṣṭāvagnirūpāṇi | aṣṭākṣarā gāyatrī tasmādāhurgāyatro 'gniriti so 'yaṃ<BR>
kumāro rūpāṇyanuprāviśanna vā agniṃ kumāramiva paśyantyetānyevāsya rūpāṇi<BR>
paśyantyetāni hi rūpāṇyanuprāviśat<BR>
<BR>
<BR>
<BR>
6.1.3.[20]<BR>
<BR>
tametaṃ saṃvatsara eva cinuyāt | saṃvatsare 'nubrūyāddūyorityu haika āhuḥ saṃvatsare<BR>
vai tadreto 'siñcantsa saṃvatsare kumāro 'jāyata tasmāddūyoreva<BR>
cinuyādvūyoranubrūyāditi saṃvatsare tveva cinuyātsaṃvatsare 'nubrūyādyadvāva retaḥ<BR>
siktaṃ tadeva jāyate tattato vikriyamāṇameva vardhamānaṃ śete tasmātsaṃvatsara eva<BR>
cinuyātsaṃvatsare 'nubrūyāttasya citasya nāma karoti pāpmānamevāsya tadapahanti<BR>
citranāmānaṃ karoti citro 'sīti sarvāṇi hi citrāṇyagniḥ <BR>
<BR>
<BR>
<BR>
6.2.1.[1]<BR>
<BR>
prajāpatiragnirūpāṇyabhyadhyāyat | sa yo 'yaṃ kumāro rūpāṇyanupraviṣṭa<BR>
āsīttamanvaicatso 'gniravedanu vai mā pitā prajāpatiricati hanta tadrūpamasāni<BR>
yanma eṣa na vedeti<BR>
<BR>
<BR>
<BR>
6.2.1.[2]<BR>
<BR>
sa etānpañca paśūnapaśyat | puruṣamaśvaṃ gāmavimajaṃ yadapaśyattasmādete<BR>
paśavaḥ <BR>
<BR>
<BR>
<BR>
6.2.1.[3]<BR>
<BR>
sa etānpañca paśūnprāviśat | sa ete pañca paśavo 'bhavattamu vai prajāpatiranvevaicat<BR>
<BR>
<BR>
6.2.1.[4]<BR>
<BR>
sa etānpañca paśūnapaśyat | yadapaśyattasmādete<BR>
paśavasteṣvetamapaśyattasmādvevaite paśavaḥ <BR>
<BR>
<BR>
<BR>
6.2.1.[5]<BR>
<BR>
sa aikṣata | ime vā agnirimānevātmānamabhisaṃskaravai yathā vā agniḥ samiddho<BR>
dīpyata evameṣāṃ cakṣurdīpyate yathāgnerdhūma udayata evameṣāmūṣmodayate<BR>
yathāgnirabhyahitaṃ dahatyevam bapsati yathāgnerbhasma sīdatyevameṣām<BR>
purīṣaṃ sīdatīme vā agnirimānevātmānamabhisaṃskaravā iti tānnānā devatābhya<BR>
ālipsata vaiśvakarmaṇam puruṣaṃ vāru<BR>
<BR>
<BR>
<BR>
<BR>
<BR>
ṇamaśvamaindramṛṣabhaṃ tvāṣṭramavimāgneyamajam<BR>
<BR>
<BR>
<BR>
6.2.1.[6]<BR>
<BR>
sa aikṣata | nānā vā idaṃ devatābhya ālipse 'gnervahaṃ rūpāṇi kāmaye<BR>
hantainānagnibhyaḥ kāmāyālabhā iti tānagnibhyaḥ kāmāyālabhata tadyadagnibhya iti<BR>
bahūni hyagnirūpāṇyabhyadhyāyadatha yatkāmāyeti kāmena hyālabhata<BR>
tānāprītānparyagnikṛtānudāco nītvā samajñapayat<BR>
<BR>
<BR>
<BR>
6.2.1.[7]<BR>
<BR>
sa aikṣata | yā vai śrīrabhyadhāsiṣamimāstāḥ śīrṣasu hanta śīrṣāṇyevopadadhā iti<BR>
sa śīrṣāṇyevotkṛtyopādhattāthetarāṇi kusindhānyapsu prāplāvayadajena yajñaṃ<BR>
samasthāpayannenme yajño vikṛṣṭo 'sadityātmā vai yajño nenme 'yamātmā vikṛṣṭo<BR>
'sadityetena paśuneṣṭvā tatprajāpatirapaśyadyathaitasyāgnerantaṃ na paryait<BR>
<BR>
<BR>
<BR>
6.2.1.[8]<BR>
<BR>
sa aikṣata | yamimamātmānamapsu prāpiplavaṃ tamanvicānīti<BR>
tamanvaicattadyadeṣāmapsu praviddhānām pratyatiṣṭhattā apaḥ samabharadatha<BR>
yadasyāṃ tām mṛdaṃ tadubhayaṃ sambhṛtya mṛdaṃ<BR>
cāpaśceṣṭakāmakarokṣasmādetadubhayamiṣṭakā bhavati mṛccāpaśca<BR>
<BR>
<BR>
<BR>
6.2.1.[9]<BR>
<BR>
sa aikṣata | yadi vā idamitthameva sadātmānamabhisaṃskaris pacānīti<BR>
tadagnināpacattadenadamṛtamakarodetadvai haviramṛ\ye martya kuṇapo<BR>
'napahatapāpmā bhaviṣyāmi hantaitadagninātam bhavati yadagninā pacanti<BR>
tasmādagnineṣṭakāḥ pacantyamṛtā evaināstatkurvanti <BR>
<BR>
<BR>
<BR>
6.2.1.[10]<BR>
<BR>
tadyadiṣṭvā paśunāpaśyat | tasmādiṣṭakāstasmādiṣṭvaiva paśuneṣṭakāḥ<BR>
kuryādaniṣṭakā ha tā bhavanti yāḥ purā paśoḥ kurvantyatho ha tadanyadeva<BR>
<BR>
<BR>
<BR>
6.2.1.[11]<BR>
<BR>
tadyāstāḥ śriyaḥ | etāni tāni paśuśīrṣāṇyatha yāni tāni kusindhānyetāstāḥ pañca<BR>
citayastadyatpaśuśīrṣāṇyupadhāya citīścinotyetaireva tacīrṣabhiretāni kusindhāni<BR>
saṃdadhāti <BR>
<BR>
<BR>
<BR>
6.2.1.[12]<BR>
<BR>
ta ete sarve paśavo yadagniḥ | tasmādagnau paśavo ramante p!sminnagnirādhīyate<BR>
'gnirhyeṣa yatpaśavastato vai prajāpataśubhireva tatpaśavo ramante tasmādyasya<BR>
paśavo bhavanti tairagnirabhavat  etairatra sarvaiḥ prajāpatirayakṣyata<BR>
tadevāgnerantam par<BR>
<BR>
<BR>
<BR>
6.2.1.[13]<BR>
<BR>
taddhaike āhuḥ | atraivaitaiḥ sarvaiḥ paśubhiryajeta yadvāyaiṣyattadyadetairatra<BR>
sarvairyajeta tadevāgnerantam parīyāditi na tathā kuryāddevānāṃ taditādiyādatho<BR>
pathastadiyādatho kiṃ tataḥ sambharedetāni vā etatkusindhānyetāścitīḥ sambharati<BR>
tasmāttathā na kuryāt <BR>
<BR>
<BR>
<BR>
6.2.1.[14]<BR>
<BR>
yadvevaitānpaśūnālabhate | āyatanamevaitadagnaye karoti na hyanāyatane kaścana<BR>
ramate 'nnaṃ vā āyatanaṃ tadetatpurastānnidadhāti tadenam paśyannagnirupāvartate <BR>
<BR>
<BR>
<BR>
6.2.1.[15]<BR>
<BR>
puruṣo 'śvo gauravirajo bhavanti | etāvanto vai sarve paśavo 'nnam<BR>
paśavastadyāvadannaṃ tadetatpurastānnidadhāti tadenam paśyannagnirupāvartate<BR>
<BR>
<BR>
<BR>
6.2.1.[16]<BR>
<BR>
pañca bhavanti | pañca hyete 'gnayā yadetāścitayastebhya etatpañcāyatanāni nidadhāti<BR>
tadenam paśyannagnirupāvartate<BR>
<BR>
<BR>
<BR>
6.2.1.[17]<BR>
<BR>
tadyadagnibhya iti | bahavo hyete 'gnayo yadetāścitayo 'tha yatkāmāyeti yathā taṃ<BR>
kāmamāpnuyādyajamāno yatkāma etatkarma kurute <BR>
<BR>
<BR>
<BR>
6.2.1.[18]<BR>
<BR>
puruṣam prathamamālabhate | puruṣo hi prathamaḥ paśūnāmathāśvam puruṣaṃ<BR>
hyanvaśvo 'tha gāmaśvaṃ hyanu gaurathāviṃ gāṃ hyanvavirathājamaviṃ<BR>
hyanvajastadenānyathāpūrvaṃ yathāśreṣṭhamālabhate<BR>
<BR>
<BR>
<BR>
6.2.1.[19]<BR>
<BR>
teṣāṃ viṣamā raśanāḥ syuḥ | puruṣasya varṣiṣṭhātha hrasīyasyatha hrasīyasī<BR>
tadyathārūpam paśūnāṃ raśanāḥ karotyapapavasyasāya sarvāstveva samāḥ syuḥ sarvāḥ<BR>
sadṛśyaḥ sarve hyete samāḥ sarve sadṛśā agnayo hyucyante 'nnaṃ hyucyante tena<BR>
samāstena sadṛśāḥ<BR>
<BR>
<BR>
<BR>
6.2.1.[20]<BR>
<BR>
tadāhuḥ | kathamasyaiṣo 'gniḥ pañceṣṭakaḥ sarvaḥ paśuṣvārabdhā bhavatīti<BR>
puroḍāśakapāleṣu nvevāpyata iyam prathamā mṛnmayīṣṭakātha yatpaśumālabhate<BR>
tena paśviṣṭakāpyate 'tha yadvapāmabhito hiraṇyaśakalau bhavatastena<BR>
hiraṇyeṣṭakāpyate 'tha yadidhmo yūpaḥ paridhayastena vānaspatyeṣṭakāpyate 'tha<BR>
yadājyam prokṣaṇyaḥ puroḍāśastenānnam pañcamīṣṭakāpyata evamu hāsyaiṣo<BR>
'gniḥ pañceṣṭakaḥ sarvaḥ paśuśvārabdho bhavati <BR>
<BR>
<BR>
<BR>
6.2.1.[21]<BR>
<BR>
teṣāṃ caturviṃśatiḥ sāmidhenyaḥ | caturviṃśatyardhamāso vai saṃvatsaraḥ saṃvatsaro<BR>
'gniryāvānagniryāvatyasya mātrā tāvataivainametatsaminddhe <BR>
<BR>
<BR>
<BR>
6.2.1.[22]<BR>
<BR>
yadveva caturviṃśatiḥ | caturviṃśatyakṣarā vai gāyatrī gāyatro<BR>
'gniryāvānagniryāvatyasya mātrā tāvataivainametatsaminddhe <BR>
<BR>
<BR>
<BR>
6.2.1.[23]<BR>
yadveva caturviṃśatiḥ | caturviṃśo vai puruśo daśa hastyā aṅgulayo daśa<BR>
pādyāścatvāryaṅgāni puruṣaḥ prajāpatiḥ prajāpatiragniryāvānagniryāvatyasya mātrā<BR>
tāvataivainametatsaminddhe<BR>
<BR>
<BR>
<BR>
6.2.1.[24]<BR>
<BR>
ubhayīrgāyatrīśca triṣṭubhaścānvāha | prāṇo gāyatryātmā triśṭupprāṇamevāsya<BR>
gāyatrībhiḥ saminddha ātmānaṃ triṣṭubbhirmadhye triṣṭubho bhavantyabhito<BR>
gāyatryo madhye hyayamātmābhitaḥ prāṇā bhūyasīḥ purastādgāyatrīranvāha<BR>
kanīyasīrupariṣṭādbhūyāṃso hīme purastātprāṇāḥ kanīyāṃsa upariṣṭāt<BR>
<BR>
<BR>
<BR>
6.2.1.[25]<BR>
<BR>
so 'nvāha | samāstvāgna ṛtavo vardhayantviti prajāpatiṃ visrastaṃ yatrāgniḥ<BR>
samadadhāttamabravīdyā matsaṃmitāḥ sāmidhenyastābhirmā samintsveti<BR>
<BR>
<BR>
<BR>
6.2.1.[26]<BR>
<BR>
sa etā apaśyat | samāstvāgna ṛtavo vardhayantviti samāśca tvāgna ṛtavaśca<BR>
vardhayantvityetatsaṃvatsarā ṛṣayo yāni satyeti saṃvatsarāśca tua 'rṣayaśca satyāni ca<BR>
vardhayantvityetatsaṃ divyena dīdihi rocanenetyasau vā ādityo divyaṃ rocanaṃ tena<BR>
saṃdīdihītyetadviśvā ābhāhi pradiśaścatasra iti sarvā ābhāhi pradiśaścatasra ityetat<BR>
<BR>
<BR>
<BR>
6.2.1.[27]<BR>
<BR>
tā etā ekavyākhyānāḥ | etamevābhi yathaitameva saṃskuryādetaṃ saṃdadhyādetaṃ<BR>
janayettā āgneyyaḥ prājāpatyā yadagnirapaśyattenāgneyyo yatprajāpatiṃ satainddha<BR>
tena prājāpatyāḥ<BR>
<BR>
<BR>
<BR>
6.2.1.[28]<BR>
<BR>
dvādaśāpriyaḥ | dvādaśa māsāḥ saṃvatsaraḥ saṃvatsaro 'gniryāvānagniryāvatyasya<BR>
mātrā tāvataivainametadāprīṇāti<BR>
<BR>
<BR>
<BR>
6.2.1.[29]<BR>
<BR>
yadveva dvādaśa | dvādaśākṣarā vai jagatīyaṃ vai jagatyasyāṃ hīdaṃ sarvaṃ<BR>
jagadiyamu vā agnirasyai hi sarvo 'gniścīyate yāvānagniryāvatyasya mātrā<BR>
tāvataivainametadāprīṇāti <BR>
<BR>
<BR>
<BR>
6.2.1.[30]<BR>
yadveva dvādaśa | dvādaśākṣarā vai jagatī jagatī sarvāṇi candāṃsi sarvāṇi candāṃsi<BR>
prajāpatiḥ prajāpatiragniryāvānagniryāvatyasya mātrā tāvataivainametadāprīṇāti<BR>
<BR>
<BR>
<BR>
6.2.1.[31]<BR>
<BR>
tā etā ūrdhvā asya samidho bhavantīti | prajāpatiṃ visrastaṃ yatrāgnaḥ<BR>
samadadhāttamabravīdyā matsammitā āpriyastābhirmāprīṇīhīti <BR>
<BR>
<BR>
<BR>
6.2.1.[32]<BR>
<BR>
sa etā aṣaśyat | ūrdhvā asya samidho bhavantītyūrdhvā hyetasya samiddhasya<BR>
samidho bhavantyūrdhvā śukrā śocīṃṣyagnerityūrdhvāni hyetasya śukrāṇi<BR>
śocīṃṣyarcīṃṣi bhavanti dyumattameti vīryavattametyetatsupratīkasyeti sarvato vā<BR>
agniḥ supratīkaḥ sūnoriti yadenaṃ janayati tenāsyaiṣa sūnuḥ <BR>
<BR>
<BR>
<BR>
6.2.1.[33]<BR>
<BR>
tā etā ekavyākhyānāḥ | etamevābhi yathaitameva saṃskuryādetaṃ saṃdadhyādetaṃ<BR>
janayettā āgneyyaḥ prājāpatyā yadagnirapaśyattenāgneyyo yatprajāpatimāprīṇāttena<BR>
prājāpatyāḥ<BR>
<BR>
<BR>
<BR>
6.2.1.[34]<BR>
<BR>
tā viṣamā viṣamapadāḥ | viṣamākṣarā viṣamāṇi hi candāṃsyatho<BR>
yānyasyādhyātmamaṅgāni viṣamāṇi tānyasyaitābhirāprīṇāti<BR>
<BR>
<BR>
<BR>
6.2.1.[35]<BR>
<BR>
vaiśvānaraḥ paśupuroḍāśaḥ | vaiśvānaro vai sarve 'gnayaḥ sarveṣāmagnīnāmupāptyai <BR>
<BR>
<BR>
<BR>
6.2.1.[36]<BR>
<BR>
yadveva vaiśvānaraḥ | ṛtavo haite yadetāścitayo 'gnayo vā ṛtava ṛtavaḥ saṃvatsaraḥ<BR>
saṃvatsaro vaiśvānaro yadagnaya iti syādati tadrecayeddvādaśakapālo dvādaśa māsāḥ<BR>
saṃvatsaraḥ saṃvatsaro vaiśvānara āgneyyo yājyānuvākyā agnirūpāṇāmupātyai<BR>
kāmavatyaḥ kāmānāmupātyai<BR>
<BR>
<BR>
<BR>
6.2.1.[37]<BR>
<BR>
taddhaike | ityevaitāni paśuṣīrṣāṇi vittvopadadhatyubhayenaite paśava iti te ha te<BR>
martyāḥ kuṇapāḥ sambhavantyanāprītāni hi tāni taddha tathāṣāḍheḥ<BR>
sauśromateyasyopadadhuḥ sa ha kṣipra eva tato mamāra<BR>
<BR>
<BR>
<BR>
6.2.1.[38]<BR>
<BR>
hiraṇmayānyu haike kurvanti | amṛteṣṭakā iti vadantastā ha tā anṛteṣṭakā na hi tāni<BR>
paśuśīrṣāṇi<BR>
<BR>
<BR>
<BR>
6.2.1.[39]<BR>
<BR>
mṛnmayānyu haike kurvanti | utsannā vā ete paśavo yadvai kiṃcotsannamiyaṃ tasya<BR>
sarvasya pratiṣṭhā tadyatraite paśavo gatāstata enānadhi sambharāma iti na tathā<BR>
kuryādyo vā eteṣāmāvṛtaṃ ca brāhmaṇaṃ ca na vidyāttasyaita utsannāḥ syuḥ sa<BR>
etāneva pañca paśūnālabheta yāvadasya vaśaḥ syāttānhaitānprajāpatiḥ prathama ālebhe<BR>
śyāparṇaḥ sāyakāyano 'ntamo 'tha ha smaitānevāntareṇālabhante 'thaitarhīmau<BR>
dvāvevālabhyete prājāpatyaśca vāyavyaśca tayorato brāhmaṇamudyate <BR>
<BR>
<BR>
<BR>
6.2.2.[1]<BR>
<BR>
prājāpatyaṃ carakā ālabhante | prajāpatiragniṃ citvāgnirabhavattadyadetamālabhate<BR>
tadevāgnerantam paryetīte<BR>
<BR>
<BR>
<BR>
6.2.2.[2]<BR>
<BR>
śyāmo bhavati | dvayāni vai śyāmasya lomāni śuklāni ca kṛṣṇāni ca dvandvam<BR>
mithunam prajananaṃ tadasya prājāpatyaṃ rūpaṃ tūfaro bhavati tūparo hi prajāpatiḥ <BR>
<BR>
<BR>
<BR>
6.2.2.[3]<BR>
<BR>
tasyaikaviṃśati sāmidhenyaḥ | dvādaśa māsāḥ pañca 'rtavastraya ime lokā asāvāditya<BR>
ekaviṃśa eṣa prajāpatiḥ prajāpatiragniryāvānagniryāvatyasya mātrā<BR>
tāvataivainametatsaminddhe<BR>
<BR>
<BR>
<BR>
6.2.2.[4]<BR>
<BR>
yadvevaikaviṃśatiḥ | ekaviṃśo vai puruṣo daśa hastyā aṅgulayo daśa pādyā<BR>
ātmaikaviṃśaḥ puruṣaḥ prajāpatiḥ prajāpatiragniryāvānagniryāvatyasya mātrā<BR>
tāvataivainametatsaminddhe <BR>
<BR>
<BR>
<BR>
6.2.2.[5]<BR>
<BR>
ubhayīrgāyatrīśca triṣṭubhaścānvāha | tāsāmukto bandhuruktamvevānvṛcaṃ<BR>
hiraṇyagarbhavatyāghāramāghārayati prajāpatirvai hiraṇyagarbhaḥ<BR>
prajāpatiragnirdvādaśāpriyastāsāmukto bandhuruktamvevānvṛca prājāpatyaḥ<BR>
paśupuroḍāśo ya eva paśorbandhuḥ sa puroḍāśasya dvādaśakapālo dvādaśa māsāḥ<BR>
saṃvatsaraḥ saṃvatsaraḥ prajāpatiḥ kadvatyo yājyānuvākyāḥ ko hi prajāpatiḥ<BR>
<BR>
<BR>
<BR>
6.2.2.[6]<BR>
<BR>
athaitaṃ vāyave niyutvate | śuklaṃ tūparamālabhate prajāpatiḥ prajāḥ<BR>
sṛṣṭvānuvyaikṣata tasyātyānandena retaḥ parāpatatso 'jaḥ śuklastūparo<BR>
lapsudyabhavadraso vai reto yāvānu vai rasastāvānātmā tadyadetamālabhate<BR>
tadevāgnerantam paryeti śuklo bhavati śuklaṃ hi retastūparo bhavati tūparaṃ hi reto<BR>
vāyave bhavati prāṇo vai vāyurniyutvate bhavatyudāno vai niyutaḥ<BR>
prāṇodānāvevāsminnetaddadhāti<BR>
<BR>
<BR>
<BR>
6.2.2.[7]<BR>
<BR>
yadvevaitaṃ vāyave niyutvate | śuklaṃ tūparamālabhate prajāpatiṃ vistrastaṃ yatra<BR>
devāḥ samaskurvantsa yo 'smātprāṇo madhyata udakrāmattamasminnetena<BR>
paśunādadhustathaivāsminnayametaddadhāti vāyave bhavati prāṇo vai vāyurniyutvate<BR>
bhavatyudāno vai niyutaḥ prāṇodānāvevāsminnetaddadhāti śuklo bhavati śuklo hi<BR>
vāyustūparo bhavati tūparo hi vāyuḥ<BR>
<BR>
<BR>
<BR>
6.2.2.[8]<BR>
<BR>
tasya saptadaśa sāmidhenyaḥ | saptadaśo vai saṃvatsaro dvādaśa māsāḥ pañca 'rtavaḥ<BR>
saṃvatsaraḥ prajāpatiḥ prajāpatiragniryāvānagniryāvatyasya mātrā<BR>
tāvataivainametatsaminddhe<BR>
<BR>
<BR>
<BR>
6.2.2.[9]<BR>
<BR>
yadveva saptadaśa | saptadaśo vai puruṣo daśa prāṇāścatvāryaṅgānyātmā pañcadaśo<BR>
grīvāḥ ṣoḍaśyaḥ śiraḥ saptadaśam puruṣaḥ prajāpatiḥ<BR>
prajāpatiragniryāvānagniryāvatyasya mātrā tāvataivainametatsaminddhe <BR>
<BR>
<BR>
<BR>
6.2.2.[10]<BR>
<BR>
ubhayīrgāyatrīśca triṣṭubhaścānvāha | tāsāmukto bandhuruktamvevānvṛcaṃ<BR>
dvādaśāpriyastāsāmukto bandhuruktamvevānvṛcam prājāpatyaḥ paśupuroḍāśo 'tro sa<BR>
kāma upāpta iti ha smāha māhitthiryaṃ carakāḥ prājāpatye paśāvāhuriti <BR>
<BR>
<BR>
<BR>
6.2.2.[11]<BR>
<BR>
yadveva vāyavyaḥ paśurbhavati | prājāpatyaḥ paśupuroḍāśo 'rdhaṃ ha<BR>
prajāpatervāyurardham prajāpatistadyadubhau vāyavyau syātāmubhau vā<BR>
prājāpatyāvardhaṃ haivāsya kṛtaṃ syānnārdhamatha yadvāyavyaḥ paśurbhavati<BR>
prājāpatyaḥ paśupuroḍāśastena haivaitaṃ sarvaṃ kṛtsnam prajāpatiṃ saskaroti<BR>
<BR>
<BR>
<BR>
6.2.2.[12]<BR>
<BR>
yadveva vāyavyaḥ paśurbhavati | prājāpatyaḥ paśupuroḍāśaḥ prajāpatiṃ vistrastaṃ<BR>
yatra devāḥ samaskurvantsa yo 'smātprāṇo madhyata udakrāmattamasminnetena<BR>
paśunādadhurathāsyaitena puroḍāśenātmānaṃ samaskurvantsa yatprājāpatyo bhavati<BR>
prajāpatirhyātmā dvādaśakapālo dvādaśa māsāḥ saṃvatsaraḥ saṃvatsaraḥ prajāpatiḥ<BR>
kadvatyau yājyānuvākye ko hi prajāpatiḥ<BR>
<BR>
<BR>
<BR>
6.2.2.[13]<BR>
<BR>
tadyadvapām purastājjuhoti | ya evāyam purastātprāṇastamasminnetaddadhātyatha<BR>
yadetena madhyataścaranti madhyato hyayamātmātha yaddhaviṣopariṣṭāccaranti ya<BR>
evāyamupariṣṭātprāṇastamasminnetaddadhāti śuklavatyo yājyānuvākyāḥ syuḥ<BR>
śuklarūpāṇāmupāptyai niyutvatyo yadeva niyutvadrūpaṃ tasyopāptyai <BR>
<BR>
<BR>
<BR>
6.2.2.[14]<BR>
<BR>
tadu vā āhuḥ | vapāyā eva śuklavatyau syātāmetāvadvai paśau śuklaṃ<BR>
yadvapāśuklavatyau niyutvatyau haviṣo yadeva niyutvadrūpaṃ tasyopāptyā iti <BR>
<BR>
<BR>
<BR>
6.2.2.[15]<BR>
<BR>
yadvevaitam paśumālabhate | etasminha paśau sarveṣām paśūnāṃ rūpaṃ yattūparo<BR>
lapsudī tatpuruṣasya rūpaṃ tūparo hi lapsudī puruṣo yattūparaḥ<BR>
kesaravāṃstadaśvasya rūpaṃ tūparo hi kesaravānaśvo yadaṣṭāśaphastadgo<BR>
rūpamaṣṭāśapho hi gauratha yadasyāveriva śaphāstadave rūpaṃ yadajastadajasya<BR>
tadyadetamālabhate tena haivāsyaite sarve paśava ālabdhā bhavantyato yatamadasya<BR>
karmopakalpetaite vā pañca paśava eṣa vā prājāpatya eṣa vā niyutvatīyaḥ<BR>
<BR>
<BR>
<BR>
6.2.2.[16]<BR>
<BR>
tam paurṇamāsyāmālabheta | amāvāsyāyāmālabhetetyu haika āhurasau vai candraḥ<BR>
prajāpatiṃ sa etāṃ rātrimiha vasati tadyathopatiṣṭhantamālabhetaivaṃ taditi<BR>
<BR>
<BR>
<BR>
6.2.2.[17]<BR>
<BR>
tadvai paurṇamāsyāmeva | asau vai candraḥ paśustaṃ devāḥ paurṇamāsyāmālabhante<BR>
yatrainaṃ devā ālabhante tadenamālabhā iti tasmātpaurṇamāsyāṃ yadveva<BR>
paurṇamāsyām paurṇamāsī ha vāva prathamā vyuvāsa tasmādveva paurṇamāsyām <BR>
<BR>
<BR>
6.2.2.[18]<BR>
<BR>
tadvai phālgunyāmeva | eṣā ha saṃvatsarasya prathamā rātriryatphālgunī paurṇamāsī<BR>
yottaraiṣottamā yā pūrvā mukhata eva tatsaṃvatsaramārabhate <BR>
<BR>
<BR>
<BR>
6.2.2.[19]<BR>
<BR>
sa vā iṣṭvaiva paurṇamāsena | atha paśumālabheta paurṇamāsena vā indro vṛtram<BR>
pāpmānaṃ hatvāpahatapāpmaitatkarmārabhata tathaivaitadyajamānaḥ<BR>
paurṇamāsenaiva vṛtram pāpmānaṃ hatvāpahatapāpmaitatkarmārabhate <BR>
<BR>
<BR>
<BR>
6.2.2.[20]<BR>
<BR>
tadvā upāṃśu bhavati | etaddhaitaiḥ prajāpatiḥ paśubhiḥ karmeyeṣa<BR>
taddhātrānaddhevaivāsāniruktamiva tasmādupāṃśu<BR>
<BR>
<BR>
<BR>
6.2.2.[21]<BR>
<BR>
yadvevopāṃśu | prājāpatyaṃ vā etatkarma prajāpatiṃ hyetena karmaṇārabhate 'nirukto<BR>
vai prajāpatiḥ <BR>
<BR>
<BR>
<BR>
6.2.2.[22]<BR>
<BR>
yadvevopāṃśu | reto vā atra yajña upāṃśu vai retaḥ sicyate vapā paśupuroḍāśo<BR>
haviretāvānhi paśuḥ <BR>
<BR>
<BR>
<BR>
6.2.2.[23]<BR>
<BR>
aṣṭakāyāmukhāṃ sambharati | prājāpatyametadaharyadaṣṭakā prājāpatyametatkarma<BR>
yadukhā prājāpatya eva tadahanprājāpatyaṃ karma karoti <BR>
<BR>
<BR>
<BR>
6.2.2.[24]<BR>
<BR>
yadvevāṣṭakāyām | parvaitatsavatsarasya yadaṣṭakā parvaitadagneryadukhā<BR>
parvaṇyeva tatparva karoti <BR>
<BR>
<BR>
<BR>
6.2.2.[25]<BR>
<BR>
yadvevāṣṭakāyām | aṣṭakā vā ukhā nidhirdvā uddhī tiraścī rāsnā taccatuścitasra<BR>
ūrdhvāstadaṣṭāvaṣṭakāyāmeva tadaṣṭakāṃ karoti<BR>
<BR>
<BR>
<BR>
6.2.2.[26]<BR>
<BR>
amāvāsyāyāṃ dīkṣate | amāvāsyāyai vā adhi yajñastāyate yato yajñastāyate tato yajñaṃ<BR>
janayānīti<BR>
<BR>
<BR>
<BR>
6.2.2.[27]<BR>
<BR>
yadvevāmāvāsyāyām | reto vā etadbhūtamātmānaṃ siñcatyukhāyāṃ yonau yaddīkṣate<BR>
tasmā etam purastāllokaṃ karoti yaddīkṣito bhavati taṃ kṛtaṃ lokamabhi jāyate<BR>
tasmādāhuḥ kṛta lokam puruṣo 'bhi jāyata iti <BR>
<BR>
<BR>
<BR>
6.2.2.[28]<BR>
<BR>
sa yatkanīyaḥ saṃvatsarāddīkṣitaḥ syāt | alokā iṣṭakā upadadhyādeṣṭakā<BR>
lokānatiricyerannatha yadbhūyaso lokānkṛtveṣṭakā nānūpadadhyāllokā iṣṭakā<BR>
atiricyerannatha yadamāvāsyāyāṃ dīkṣitvāmāvāsyāyāṃ krīṇāti tadyāvantameva lokaṃ<BR>
karoti tāvatīriṣṭakā upadadhātyathāsyāpūryamāṇapakṣe sarvo 'gniścīyate <BR>
<BR>
<BR>
<BR>
6.2.2.[29]<BR>
<BR>
tadāhuḥ | yadyāvatya etasyāgneriṣṭakāstāvanti kraye 'horātrāṇi sampadyante 'tha<BR>
yānyūrdhvāni krayādahāni kathamasya te lokā anūpahitā bhavantīti yadvā<BR>
amāvāsyāyāṃ dīkṣitvāmāvāsyāyāṃ krīṇāti tadyāvantameva lokaṃ karoti tāvatīriṣṭakā<BR>
upadadhātyatha yānyūrdhvāni krayādahāni tasminnavakāśe 'dhvaryuragniṃ cinoti kvo<BR>
hi cinuyānna ca so 'vakāśaḥ syādyāvanti vai saṃvatsarasyāhorātrāṇi tāvatya<BR>
etasyāgneriṣṭakā upa ca trayodaśo māsastrayodaśo vā eṣa māso yānyūrdhvāni<BR>
krayādahāni tadyā amūstrayodaśasya māsa iṣṭakāstābhirasya te lokā anūpahitā<BR>
bhavanti tatsamā lokāśceṣṭakāśca bhavanti <BR>
<BR>
<BR>
<BR>
6.2.2.[30]<BR>
<BR>
etadvai yaiva prathamā paurṇamāsī | tasyām paśumālabhate yā prathamāṣṭakā<BR>
tasyāmukhāṃ sambharati yā prathamāmāvāsyā tasyāṃ dīkṣata etadvai yānyeva<BR>
saṃvatsarasya prathamānyahāni tānyasya tadārabhate tāni ca tadāpnotyathātaḥ<BR>
sampadeva <BR>
<BR>
<BR>
<BR>
6.2.2.[31]<BR>
<BR>
tadāhuḥ | kathamasyaitatkarma saṃvatsaramagnimāpnoti kathaṃ saṃvatsareṇāgninā<BR>
sampadyata ityeteṣāṃ vai pañcānām paśūnāṃ caturviṃśatiḥ sāmidhenyo<BR>
dvādaśāpriyastatṣaṭtriṃśadekādaśānuyājā ekādaśopayajastadaṣṭā pañcāśat <BR>
<BR>
<BR>
<BR>
6.2.2.[32]<BR>
<BR>
tato yāṣṭācatvāriṃśat | sāṣṭācatvāriṃśadakṣarā jagatīyaṃ vai jagatyasyāṃ hīdaṃ<BR>
sarvaṃ jagadiyamu vā agnirasyai hi sarvo 'gniścīyate yāvānagniryāvatyasya mātrā<BR>
tāvattadbhavati<BR>
<BR>
<BR>
<BR>
6.2.2.[33]<BR>
<BR>
yadvevāṣṭācatvāriṃśat | aṣṭācatvāriṃśadakṣarā vai jagatī jagatī sarvāṇi candāṃsi<BR>
sarvāṇi candāṃsi prajāpatiḥ prajāpatiragniryāvānagniryāvatyasya mātrā tāvattadbhavati <BR>
<BR>
<BR>
<BR>
6.2.2.[34]<BR>
<BR>
atha yāni daśa | sā daśākṣarā virāḍvirāḍagnirdaśa diśo diśo 'gnirdaśa prāṇāḥ prāṇā<BR>
agniryāvānagniryāvatyasya mātrā tāvattadbhavati <BR>
<BR>
<BR>
<BR>
6.2.2.[35]<BR>
<BR>
vapā paśupuroḍāśaḥ | tatṣaṣṭiḥ ṣaṣṭirmāsasyāhorātrāṇi tanmāsamāpnoti māsa āpta<BR>
ṛtumāpnotyṛtuḥ saṃvatsaraṃ tatsaṃvatsaramagnimāpnoti ye ca saṃvatsare kāmā atha<BR>
yadato 'nyadyadeva saṃvatsare 'nnaṃ tattat <BR>
<BR>
<BR>
<BR>
6.2.2.[36]<BR>
<BR>
athaitasya prājāpatyasya | ekaviṃśatiḥ sāmidhenyo<BR>
dvādaśāpriyastattrayastriṃśadekādaśānuyājā ekādaśopayaja tatpañcapañcāśadvapā<BR>
paśupuroḍāśo havistadaṣṭāpañcāśatsa yo 'ṣṭāpañcāśati kāmo 'traiva tamāpnoti<BR>
dvāvāghārau tatṣaṣṭiḥ sa yaḥ ṣaṣṭyāṃ kāmo 'traiva tamāpnotyatha yadato<BR>
'nyadyadevaṃ saṃvatsare 'nnaṃ tattat <BR>
<BR>
<BR>
<BR>
6.2.2.[37]<BR>
<BR>
athaitasya niyutvatīyasya | saptadaśa sāmidhenyo dvādaśāpriyastadekāṃ na<BR>
triṃśadekādaśānuyājā ekādaśopayajastadekapañcāśadvapā paśupuroḍāśo<BR>
havistaccatuṣpañcāśaddvāvāghārau dvau sviṣṭakṛtau tadaṣṭāpañcāśatsa yo<BR>
'ṣṭāpañcāśati kāmo 'traiva tamāpnoti vanaspatiśca vasāhomaśca tatṣaṣṭiḥ sa yaḥ<BR>
ṣaṣṭyāṃ kāmo 'traiva tamāpnotyatha yadato 'nyadyadeva saṃvatsare 'nnaṃ<BR>
tattadevamu hāsyaitatkarma saṃvatsaramagnimāpnotyevaṃ saṃvatsareṇāgninā<BR>
sampadyate <BR>
<BR>
<BR>
6.2.2.[38]<BR>
<BR>
tadāhuḥ | naitasya paśoḥ samiṣṭayajūṃṣi juhuyānna<BR>
hṛdayaśūlenāvabhṛthamabhyaveyādārambho vā eṣo 'gneḥ paśurvyavasargo devatānāṃ<BR>
samiṣṭayajūṃṣi saṃsthāvabhṛtho nedārambhe devatā vyavasṛjāni nedyajñaṃ<BR>
saṃsthāpayānīti sa vai sameva sthāpayedetena paśuneṣṭvā<BR>
tatprajāpatirapaśyadyathaitasyāgnerantaṃ na paryaittasmātsaṃsthāpayedyadveva<BR>
saṃsthāpayati prāṇa eṣa paśustasya yadantariyātprāṇasya tadantariyādyadu vai<BR>
prāṇasyāntariyāttata evam mriyeta tasmātsameva sthāpayedathāto vratānāmeva <BR>
<BR>
<BR>
<BR>
6.2.2.[39]<BR>
<BR>
tadāhuḥ | naitena paśuneṣṭvopari śayīta na māṃsamaśnīyānna<BR>
mithunamupeyātpūrvadīkṣā vā eṣa paśuranavakLptaṃ vai tadyaddīkṣita upari<BR>
śayīta yanmāṃsamaśnīyādyanmithunamepeyāditi netvevaiṣā dīkṣā neva hi<BR>
mekhalāsti na kṛṣṇājinamiṣṭakāṃ vā etāṃ kurute tasmādu kāmamevopari śayītaitadu<BR>
sarvamannaṃ yadate paśavastadasyātrāptamārabdham bhavati tadyāni kāni<BR>
cāmadhuno 'śanāni teṣāmasya sarveṣāṃ kāmāśanaṃ yadi labheta mithunaṃ tu<BR>
nopeyātpurā maitrāvaruṇya payasyāyai tasyopari bandhuḥ <BR>
<BR>
<BR>
<BR>
6.2.2.[40]<BR>
<BR>
tadāhuḥ | dadyādetasminyajñe dakṣiṇāṃ nenme 'yaṃ yajño 'dakṣiṇo 'sadbrahmaṇa<BR>
ādiṣṭadakṣiṇāṃ dadyādbrahmā vai sarvo yajñastadasya sarvo yajño bhiṣajjayito<BR>
bhavatīti na tathā kuryādiṣṭakāṃ vā etāṃ kurute tadyatheṣṭakāyāmiṣṭakāyāṃ<BR>
dadyāttādṛktadamurhyeva dadyādyadasyopakalpeta<BR>
<BR>
<BR>
<BR>
6.2.3.[1]<BR>
<BR>
etadvai devā abruvan | cetayadhvamiti citimicateti vāva tadabruvaṃsteṣāṃ<BR>
cetayamānānām prajāpatirimām prathamāṃ svayamātṛṇāṃ citimapaśyattasmāttām<BR>
prajāpatinopadadhāti <BR>
<BR>
<BR>
<BR>
6.2.3.[2]<BR>
<BR>
tamagnirabravīt | upāhamāyānīti keneti paśubhiriti tatheti paśviṣṭakayā ha<BR>
taduvācaiṣā vāva paśviṣṭakā yaddūrveṣṭakā tasmātprathamāyai svayamātṛṇāyā<BR>
anantarhitā dūrveṣṭakopadhīyate tasmādasyā anantarhitā oṣadhayo 'nantarhitāḥ<BR>
paśavo 'nantarhito 'gniranantarhito hyeṣa etayopait<BR>
<BR>
<BR>
<BR>
6.2.3.[3]<BR>
<BR>
te 'bruvan | cetayadhvameveti citimicateti vāva tadabruvannita ūrdhvamicateti teṣāṃ<BR>
cetayamānānāmindrāgnī ca viśvakarmā cāntarikṣaṃ dvitīyāṃ svayamātṛṇāṃ<BR>
citimapaśyaṃstasmāttāminprāgnibhyāṃ ca viśvakarmaṇā copadadhāti<BR>
<BR>
<BR>
6.2.3.[4]<BR>
<BR>
tānvāyurabravīt | upāhamāyānīti keneti digbhiriti tatheti diśyābhirha taduvāca<BR>
tasmāddvitīyāyai svayamātṛṇāyā anantarhitā diśyā upadhīyante<BR>
tasmādantarikṣādanantarhitā diśo 'nantarhito vāyuranantarhito hyeṣa etābhirupait <BR>
<BR>
<BR>
<BR>
6.2.3.[5]<BR>
<BR>
te 'bruvan | cetayadhvameveti citimicateti vāva tadabruvannita ūrdhvamicateti teṣāṃ<BR>
cetayamānānām parameṣṭhī divaṃ tṛtīyaṃ svayamātṛṇāṃ citimapaśyattasmāttām<BR>
parameṣṭhinopadadhāti<BR>
<BR>
<BR>
<BR>
6.2.3.[6]<BR>
<BR>
tamasāvādityo 'bravīt | upāhamāyānīti keneti lokampṛṇayeti tathetyeṣa vāva<BR>
lokampṛṇātmanā haiva taduvāca tasmāttṛtīyā svayamātṛṇānantarhitā lokampṛṇāyā<BR>
upadhīyate tasmādaśāvādityo 'nantarhito divo 'nantarhito hyeṣa etayopait <BR>
<BR>
<BR>
<BR>
6.2.3.[7]<BR>
<BR>
tadetā vāva ṣaḍ devatāḥ | idaṃ sarvamabhavanyadidaṃ kiṃ ca te devāśca<BR>
'rṣayaścābruvannimā vāva ṣaḍ devatā idaṃ sarvamabhūvannupa tajjānīta yathā<BR>
vayamihāpyasāmeti te 'bruvaṃścetagradhvamiti citimicateti vāva tadabruvaṃstadicata<BR>
yathā vayamihāpyasāmeti teṣāṃ cetayamānānāṃ devā dvitīyāṃ<BR>
citimapaśyannṛṣayaścaturthīm<BR>
<BR>
<BR>
<BR>
6.2.3.[8]<BR>
<BR>
te 'bruvan | upa vayamāyāmeti keneti yadeṣu lokeṣūpeti tatheti tadyadūrdhvam<BR>
pṛthivyā arvācīnamantarikṣāttena devā upāyaṃstadeṣā dvitīyā citiratha<BR>
yadūrdhvamantarikṣādarvācīnaṃ divastena 'rṣaya upāyaṃstadeṣā caturthī citiḥ<BR>
<BR>
<BR>
<BR>
6.2.3.[9]<BR>
<BR>
te yadabruvan | cetayadhvamiti citimicateti vāva tadabruvanyaccetayamānā<BR>
apaśyaṃstasmāccitayaḥ <BR>
<BR>
<BR>
<BR>
6.2.3.[10]<BR>
<BR>
prajāpatiḥ prathamāṃ citimapaśyat | prajāpatireva tasyā ārṣeyaṃ devā dvitīyāṃ<BR>
citimapaśyandevā eva tasyā ārṣeyamindrāgnī ca viśvakarmā ca tṛtīyāṃ<BR>
citimapaśyaṃsta eva tasyā ārṣeyamṛṣayaścaturthīṃ citimapaśyannṛṣaya eva tasyā<BR>
ārṣeyam parameṣṭhī pañcamīṃ citimapaśyatparameṣṭhyeva tasyā ārṣeyaṃ sa yo<BR>
haitadevaṃ citīnāmārṣeyaṃ vedārṣeyavatyo hāsya bandhumatyaścitayo bhavanti<BR>
<BR>
<BR>
<BR>
6.3.1.[1]<BR>
<BR>
etadvai devā abruvan | cetayadhvamiti citimicateti vāva tadabruvaṃsteṣāṃ<BR>
cetayamānānāṃ savitaitāni sāvitrāṇyamapaśyadyatsavitāpaśyattasmātsāvitrāṇi sa<BR>
etāmaṣṭāgṛhītāmāhutimajuhottāṃ<BR>
hutvemāmaṣṭhadhāvihitāmaṣāḍhāmapaśyatpuraiva sṛṣṭāṃ satīm <BR>
<BR>
<BR>
<BR>
6.3.1.[2]<BR>
<BR>
te yadabruvan cetayadhvamiti citimicateti vāva tadabruvanyaccetayamānā<BR>
apaśyaṃstasmāccitirāhutirvai yajño yadiṣṭvāpaśyattasmādiṣṭakā <BR>
<BR>
<BR>
<BR>
6.3.1.[3]<BR>
<BR>
tāṃ vā etām | ekaṃ satīmaṣṭāgṛhītāmaṣṭābhiryajurbhirjuhoti tasmādiyamekā<BR>
satyaṣṭadhāvihitā<BR>
<BR>
<BR>
<BR>
6.3.1.[4]<BR>
<BR>
tāmūrdhvāmudgṛhṇanjuhoti | imāṃ tadūrdhvāṃ rūpairudgṛhṇāti tasmādiyamūrdhvā<BR>
rūpaiḥ <BR>
<BR>
<BR>
<BR>
6.3.1.[5]<BR>
<BR>
tāṃ saṃtatāṃ juhoti | etadvai devā abibhayuryadvai na iha rakṣāṃsi nāṣṭrā<BR>
nānvaveyuriti ta etaṃ saṃtatahomamapaśyanrakṣasāṃ nāṣṭrāṇāmananvavāyanāya<BR>
tasmātsaṃtatāṃ juhoti<BR>
<BR>
<BR>
<BR>
6.3.1.[6]<BR>
<BR>
yadvevaitāmāhutiṃ juhoti | savitaiṣo 'gnistametayāhutyā purastātprīṇāti tamiṣṭvā<BR>
prītvāthainaṃ sambharati tadyadetayā savitāram prīṇāti tasmāsāvitrāṇi tasmādvā<BR>
etāmāhutiṃ juhoti <BR>
<BR>
<BR>
<BR>
6.3.1.[7]<BR>
<BR>
yadvevaitāmāhutiṃ juhoti | savitaiṣo 'gnistametayāhutyā purastādreto bhūtaṃ siñcati<BR>
yādṛguai yonau retaḥ sicyate tādṛgjāyate tadyadetayā savitāraṃ reto bhūtaṃ siñcati<BR>
tasmātsāvitrāṇi tasmādvā etāmāhutiṃ juhoti<BR>
<BR>
<BR>
<BR>
6.3.1.[8]<BR>
<BR>
sruvaścātra srukca prajujyete | vāgvai srukprāṇaḥ sruvo vācā ca vai prāṇena caitadagre<BR>
devāḥ karmānvaicaṃstasmātsruvaśca srukca<BR>
<BR>
<BR>
<BR>
6.3.1.[9]<BR>
<BR>
yadveva sruvaśca srukca | yo vai sa prajāpatirāsīdeṣa sa sruvaḥ prāṇo vai sruvaḥ<BR>
prāṇaḥ prajāpatiratha yā sā vāgāsīdeṣā sā srugyoṣā vai vāgyoṣā srugatha yāstā āpa<BR>
āyanvāco lokādetāstā yāmetāmāhutiṃ juhoti<BR>
<BR>
<BR>
<BR>
6.3.1.[10]<BR>
<BR>
tāṃ saṃtatāṃ juhoti | saṃtatā hi tā āpa āyannatha yaḥ sa prajāpatistrayyā vidyayā<BR>
sahāpaḥ prāviśadeṣa sa yairetadyajurbhirjuhoti<BR>
<BR>
<BR>
<BR>
6.3.1.[11]<BR>
<BR>
tadyāni trīṇi prathamāni | ime te lokā atha yaccuturthaṃ yajustrayī sā vidyā jagatī sā<BR>
bhavati jagatī sarvāṇi candāṃsi sarvāṇi candāṃsi trayī vidyātha yāni catvāryuttamāni<BR>
diśastānīme ca vai lokā diśaśca prajāpatirathaiṣā trayī vidyā <BR>
<BR>
<BR>
<BR>
6.3.1.[12]<BR>
<BR>
sa juhoti | yañjānaḥ prathamam mana iti prajāpatirvai yuñjānaḥ sa mana etasmai<BR>
karmaṇe yuṅkta tadyanmana etasmai karmaṇe 'yuṅkta tasmātprajāpatiryuñjānaḥ <BR>
<BR>
<BR>
<BR>
6.3.1.[13]<BR>
<BR>
tatvāya savitā dhiya iti | mano vai savitā prāṇā dhiyo<BR>
'gnerjyotirnicāyyetyagnerjyotirdṛṣṭvetyetatpṛthivyā adhyābharaditi pṛthivyai<BR>
hyenadadhyābharati <BR>
<BR>
<BR>
<BR>
6.3.1.[14]<BR>
<BR>
yuktena manasā vayamiti | mana evaitadetasmai karmaṇe yuṅkte na hyuyuktena<BR>
manasā kiṃ cana samprati śaknāti kartuṃ devasya savituḥ sava iti devena savitrā<BR>
prasūtā ityetatsvargyāya śaktyeti yathaitena karmaṇā svargaṃ lokamiyādevametadāha<BR>
śaktyeti śaktyā hi svargaṃ lokameti<BR>
<BR>
<BR>
<BR>
6.3.1.[15]<BR>
<BR>
yuktvāya savitā devāniti | mano vai savitā prāṇā devāḥ svaryato dhiyā divamiti<BR>
svargaṃ haināṃlokaṃ yato dhiyaitasmai karmaṇe yuyuje bṛhajjyotiḥ kariṣyata ityasau<BR>
vā ādityo bṛhajjyotireṣa u eṣo 'gniretamvete saṃskariṣyanto bhavanti savitā<BR>
prasuvāti tāniti savitṛprasūtā etatkarma karavannityetat<BR>
<BR>
<BR>
<BR>
6.3.1.[16]<BR>
<BR>
yuñjate mana uta yuñjate dhiya iti | manaścaivaitatprāṇāścaitasmai karmaṇe yuṅkte<BR>
viprā viprasyeti prajāpatirvai vipro devā viprā bṛhato vipaścita iti prajāpatirvai<BR>
bṛhanvipaścidvi hotrā dadha iti yadvā eṣa cīyate tadeṣa hotrā vidhatte cite<BR>
hyetasminhotrā adhividhīyante vayunāvidityeṣa hīdaṃ vayunamavindadeka idityeko<BR>
hyeṣa idaṃ sarvaṃ vayunamavindanmahī devasya savituḥ pariṣṭutiriti mahatī<BR>
devasya savituḥ pariṣṭutirityetat<BR>
<BR>
<BR>
<BR>
6.3.1.[17]<BR>
<BR>
yuje vām brahma pūrvyaṃ namobhiriti | prāṇo vai brahma pūrvyamannaṃ<BR>
namastattadeṣaivāhutirannametayaiva tadāhutyaiten sūreriti yathobhayeṣu<BR>
devamanuṣyeṣu kīrtiśloko yajamānasānnena prāṇānetasmai karmaṇe yuṅkte vi śloka<BR>
etu pathyevaya syādevametadāha śṛṇvantu viśve amṛtasya putrā iti prajāpatirvā<BR>
amṛtastasya viśve devāḥ putrā ā ye dhāmāni divyāni tasthuritīme vai lokā divyāni<BR>
dhāmāni tadya eṣu lokeṣu devāstānetadāha<BR>
<BR>
<BR>
<BR>
6.3.1.[18]<BR>
<BR>
yasya prayāṇamanvanya idyayuriti | prajāpatirvā etadagre karmākarottattato devā<BR>
akurvandevā devasya mahimānamojaseti yajño vai mahimā devā devasya yajñaṃ<BR>
vīryamojasetyetadyaḥ pārthivāni vimame sa etaśa iti yadvai kiṃ cāsyāṃ tatpārthivaṃ<BR>
tadeṣa sarva vimimīte raśmibhirhyenadabhyavatanoti rajāṃsi devaḥ savitā<BR>
mahitvanetīme vai lokā rajāṃsyasāvādityo devaḥ savitā tāneṣa mahimnā vimimīte<BR>
<BR>
<BR>
<BR>
6.3.1.[19]<BR>
<BR>
deva savitaḥ prasuva yajñam prasuva yajñapatim bhagāyeti | asau vā ādityo devaḥ<BR>
savitā yajño bhagastametadāha prasuva yajñam prasuva yajñapatim bhagāyeti divyo<BR>
gandharvaḥ ketapūḥ ketaṃ naḥ punātvityasau vā ādityo divyo gandharvo 'nnaṃ keto<BR>
'nnapūrannaṃ naḥ punātvityetadvācaspatirvācaṃ naḥ svadatviti vāgvā idaṃ karma<BR>
prāṇo vācaspatiḥ prāṇo na idaṃ karma svadatvityetat <BR>
<BR>
<BR>
<BR>
6.3.1.[20]<BR>
<BR>
imaṃ no deva savitaryajñam praṇayeti | asau vā ādityo devaḥ savitā yadu vā eṣa<BR>
yajñiyaṃ karma praṇayati tadanārtaṃ svastyudṛcamaśnute devāvyamiti yo<BR>
devānavadityetatsakhividaṃ satrājitaṃ dhanajitaṃ svarjitamiti ya etatsarvaṃ<BR>
vindādityetadṛcetyṛcā stomaṃ samardhaya gāyatreṇa rathantaram<BR>
bṛhadgāyatravartanīti sāmāni svāheti yajūṃṣi saiṣā trayī vidyā prathamaṃ jāyate<BR>
yathaivādo 'mutrājāyataivamatha yaḥ so 'gnirasṛjyataiṣa sa yo 'ta ūrdhvamagniścīyate <BR>
<BR>
<BR>
<BR>
6.3.1.[21]<BR>
<BR>
tānyetānyaṣṭau sāvitrāṇi | aṣṭākṣarā gāyatrī gāyatro 'gniryāvānagniryāvatyasya<BR>
mātrā tāvataivainametadreto bhūtaṃ siñcati tāni nava bhavanti svāhākāro navamo<BR>
nava diśo diśo 'gnirnava prāṇāḥ prāṇā agniryāvānagniryāvatyasya mātrā<BR>
tāvataivainametadreto bhūtaṃ siñcati tāni daśa bhavantyāhutirdaśamī daśākṣarā<BR>
virāḍvirāḍagnirdaśa diśo diśo 'gnirdaśa prāṇāḥ prāṇā agniryāvānagniryāvatyasya<BR>
mātrā tāvattadbhavati <BR>
<BR>
<BR>
<BR>
6.3.1.[22]<BR>
<BR>
etasyāmāhutyāṃ hutāyām | agnirdevebhya udakrāmatte devā abruvanpaśurvā agniḥ<BR>
paśubhirimamanvicāma sa svāya rūpāyāvirbhaviṣyatīti tam paśubhiranvaicantsa<BR>
svāya rūpāyāvirabhavattasmādu haitatpaśuḥ svāya rūpāyāvirbhavati ga<BR>
<BR>
<BR>
<BR>
6.3.1.[23]<BR>
<BR>
te 'bruvan | yadyaha sarvairanveṣiṣyāmo yātayāmā anupajīvanurvā gave 'śvo<BR>
vāśvāya puruṣo vā puruṣāya īyā bhaviṣyanti yadyu asarvairasarvamanuvetsyāma iti<BR>
ta etamekam paśuṃ dvābhyām paśubhyām pratyapaśyanrāsabhaṃ goścāveśca<BR>
tadyadetamekam paśuṃ dvābhyām paśubhyām pratyapaśyaṃstasmādeṣa ekaḥ<BR>
sandviretāḥ <BR>
<BR>
<BR>
<BR>
6.3.1.[24]<BR>
<BR>
anaddhāpuruṣam puruṣāt | eṣa ha vā anaddhāpuruṣo yo na devānavati na pitṝnna<BR>
manuṣyāṃstatsarvairaha paśubhiranvaicanno yātayāmā anupajīvanīyā abhavan <BR>
<BR>
<BR>
<BR>
6.3.1.[25]<BR>
<BR>
tribhiranvicati | trivṛdagniryāvānagniryāvatyasya mātrā tāvataivainametadanvicati<BR>
pañca sampadā bhavanti pañcacitiko 'gniḥ pañca 'rtavaḥ saṃvatsaraḥ saṃvatsaro<BR>
'gniryāvānagniryāvatyasya mātrā tāvattadbhavati<BR>
<BR>
<BR>
<BR>
6.3.1.[26]<BR>
<BR>
te mauñjībhirabhidhānībhirabhihitā bhavanti | agnirdevebhya udakrāmatsa muñjam<BR>
prāviśattasmātsa suṣirastasmādvevāntarato dhūmarakta iva saiṣā<BR>
yoniragneryanmuñco 'gnirime paśavo na vai yonirgarbhaṃ hinastyāhiṃsāyai yonirvai<BR>
jāyamāno jāyate yonerjāyamāno jāyātā iti <BR>
<BR>
<BR>
<BR>
6.3.1.[27]<BR>
<BR>
trivṛto bhavanti | trivṛddhyagniraśvābhidhānīkṛtā bhavanti sarvato vā aśvābhidhānī<BR>
mukham pariśete sarvato yonirgarbham pariśete yonirūpametatkriyate <BR>
<BR>
<BR>
<BR>
6.3.1.[28]<BR>
<BR>
te prāñcastiṣṭhanti | aśvaḥ prathamo 'tha rāsabho 'thāja evaṃ hyete 'nupūrvaṃ yadvai<BR>
tadaśru sakṣaritamāsīdeṣa so 'śvo 'tha yattadarasadivaiṣa rāsabho 'tha yaḥ sa kapāle<BR>
raso lipta āsīdeṣa so 'jo 'tha yattatkapālamāsīdeṣā sā mṛdyāmetadāhariṣyanto<BR>
bhavantyetebhyo vā eṣa rūpebhyo 'gre 'sṛjyata tebhya evainametajjanayati<BR>
<BR>
<BR>
<BR>
6.3.1.[29]<BR>
<BR>
te dakṣiṇatastiṣṭhanti | etadvai devā abibhayuryadvai no yajñaṃ dakṣiṇato rakṣāṃsi<BR>
nāṣṭrā na hanyuriti ta etaṃ vajramapaśyannamumevādityamasau vā āditya eṣo<BR>
'śvasta etena vajreṇa dakṣiṇato rakṣāṃsi nāṣṭrā apahatyābhaye 'nāṣṭrā etaṃ<BR>
yajñamatanvata tathaivaitadyajamāna etena vajreṇa dakṣiṇato rakṣāṃsi nāṣṭrā<BR>
apahatyābhaye 'nāṣṭrā etaṃ yajñaṃ tanute<BR>
<BR>
<BR>
<BR>
6.3.1.[30]<BR>
<BR>
dakṣiṇata āhavanīyo bhavati | uttarata eṣābhrirupaśete vṛṣā vā āhavanīyo<BR>
yoṣābhrirdakṣiṇato vai vṛṣā yoṣāmupaśete 'ratnimātre 'ratnimātrāddhi vṛṣā<BR>
yoṣāmupaśete <BR>
<BR>
<BR>
<BR>
6.3.1.[31]<BR>
<BR>
sā vaiṇavī syāt | agnirdevebhya udakrāmatsa veṇum prāviśattasmātsa suṣiraḥ sa etāni<BR>
varmāṇyabhito 'kuruta parvāṇyananuprajñānāya yatra-yatra nidadāha tāni<BR>
kalmāṣāṇyabhavan<BR>
<BR>
<BR>
<BR>
6.3.1.[32]<BR>
<BR>
sā kalmāṣī syāt | sā hyāgneyī yadi kalmāṣīṃ na vindedapyakalmāṣī syātsuṣirā tu<BR>
syātsaivāgneyī saiṣā yoniragneryadveṇuragniriyam mṛnna vai yonirgarbhaṃ<BR>
hinastyahiṃsāyai yonervai jāyamāno jāyate yonerjāyamāno jāyātā iti<BR>
<BR>
<BR>
<BR>
6.3.1.[33]<BR>
<BR>
prādaśamātrī syāt | prādeśamātraṃ hīdamabhi vāgvadatyaratnimātrī tveva bhavati<BR>
bāhurvā aratnirbāhuno vai vīryaṃ kriyate vīryasammitaiva tadbhavati <BR>
<BR>
<BR>
<BR>
6.3.1.[34]<BR>
<BR>
anyataḥkṣṇutsyāt | anyatararo hīdaṃ vācaḥ kṣṇutamubhayataḥkṣṇuttveva<BR>
bhavatyubhayato hīdaṃ vācaḥ kṣṇutaṃ yadenayā daivaṃ ca vadati mānuṣaṃ cātho<BR>
yatsatyaṃ cānṛtaṃ ca tasmādubhayataḥkṣṇut<BR>
<BR>
<BR>
<BR>
6.3.1.[35]<BR>
<BR>
yadvevobhayataḥkṣṇut | ato vā abhrervīryaṃ yato 'syai kṣṇutamubhayata<BR>
evāsyāmetadvīryaṃ dadhāti<BR>
<BR>
<BR>
<BR>
6.3.1.[36]<BR>
<BR>
yadvevobhayataḥkṣṇut | etadvā enaṃ devā anuvidyaibhyo lokebhyo<BR>
'khanastathaivainamayametadanuvidyaibhyo lokebhyaḥ khanati <BR>
<BR>
<BR>
<BR>
6.3.1.[37]<BR>
<BR>
sa yaditi khanati | tadenamasmāllokātkhanatyatha yadūrdhvoccarati<BR>
tadamuṣmāllokādatha yadantareṇa saṃcarati tadantarikṣalokātsarvebhya<BR>
evainametadebhyā lokebhyaḥ khanati <BR>
<BR>
<BR>
<BR>
6.3.1.[38]<BR>
<BR>
tāmādatte | devasya tvā savituḥ prasave 'śvinorbāhubhyām vitṛprasūta<BR>
evaināmetadetābhirdevatābhirādatte gāyatreṇapūṣṇo hastābhyāmādade gāyatreṇa<BR>
candasāṅgirasvaditi sa candasātho asyāṃ gāyatraṃ cando dadhāti pṛthivyāḥ<BR>
sadhasthādagnim purīṣyamaṅgirasvadābhareti paśavo vai purīṣam pṛthivyā<BR>
upasthādagnim paśavyamagnivadābharetyetattraiṣṭubhena candasāṅgirasvaditi<BR>
tadenāṃ traiṣṭubhena candasādatte 'tho asyāṃ traiṣṭubhaṃ cando dadhāti <BR>
<BR>
<BR>
<BR>
6.3.1.[39]<BR>
<BR>
abhrirasīti | abhrirhyeṣā tadenaṃ satyenādatte nāryasīti vajro vā abhriryoṣā nārī na<BR>
vai yoṣā kaṃ cana hinasti śamayatyevaināmetadahiṃsāyai tvayā vayamagniṃ śakema<BR>
khanituṃ sadhastha etīdaṃ vai sadhasthaṃ tvayā vayamagniṃ śakema<BR>
khanitumasmintsadhastha ityetajjāgatena candasāṅgirasvaditi tadenāṃ jāgatena<BR>
candasādatte 'tho asyāṃ jāgataṃ cando dadhāti<BR>
<BR>
<BR>
<BR>
6.3.1.[40]<BR>
<BR>
tribhirādatte | trivṛdagniryāvānagniryāvatyasya mātrā tāvataivaināmetadādatte<BR>
tribhirādāyāthaināṃ caturthenābhimantrayata etadvā enāṃ devāstribhirādāyāthāsyāṃ<BR>
caturthena vīryamadadhustathaivaināmayametattribhirādāyāthāsyāṃ caturthena<BR>
vīryaṃ dadhāti<BR>
<BR>
<BR>
<BR>
6.3.1.[41]<BR>
<BR>
hasta ādhāya saviteti | haste hyasyāhitā bhavati bibhradabhrimiti bibharti hyenāṃ<BR>
hiraṇyayīmiti hiraṇmayī hyeṣā yā<BR>
candomayyagnerjyotirnicāyyetyagnerjyotirdṛṣṭvetyetatpṛthivyā adhyābharaditi<BR>
pṛthivyai hyenadadhyābharatyānuṣṭubhena candasāṅgirasvaditi<BR>
tadenāmānuṣṭubhena candasādatte 'tho asyāmānuṣṭubhaṃ cando dadhāti<BR>
tānyetānyeva candāṃsyeṣābhrirārambhāyaiveyaṃ vaiṇavī kriyate <BR>
<BR>
<BR>
<BR>
6.3.1.[42]<BR>
<BR>
tāṃ haike hiraṇmayīṃ kurvanti | hiraṇyayīti vā abhyukteti na tathā kuryādyadvā eṣā<BR>
candāṃsi tenaiṣā hiraṇyamamṛtaṃ hiraṇyamamṛtāni candāṃsi <BR>
<BR>
<BR>
<BR>
6.3.1.[43]<BR>
<BR>
tāṃ caturbhirādatte | caturakṣarā vai sarvā vāgvāgityekamakṣaramakṣaramiti<BR>
tryakṣaraṃ tadyattadvāgityekamakṣaraṃ yaivaiṣānuṣṭubuttamā sā sātha<BR>
yadakṣaramiti tryakṣarametāni tāni pūrvāṇi yajūṃṣi sarvayaivaitadvācāgniṃ khanati<BR>
sarvayā vācā sambharati tasmāccaturbhiḥ <BR>
<BR>
<BR>
<BR>
6.3.1.[44]<BR>
<BR>
yadveva caturbhiḥ | catasro vai diśaścatasṛṣu taddikṣu vācaṃ dadhāti tasmāccatasṛṣu<BR>
dikṣu vāgvadati candobhiśca yajurbhiścādatte tadaṣṭau catasro diśaścatasro<BR>
'vāntaradiśaḥ sarvāsu taddikṣu vācaṃ dadhāti tasmātsarvāsu dikṣu vāgvadati<BR>
<BR>
<BR>
<BR>
6.3.2.[1]<BR>
<BR>
hasta eṣābhrirbhavatyatha paśūnabhimantrayate | etadvā eṣu devā anveṣiṣyantaḥ<BR>
purastādvīryamadadhustathaivaiṣvayametadanveṣiṣyanpurastādvīryaṃ dadhāti <BR>
<BR>
<BR>
6.3.2.[2]<BR>
<BR>
so 'śvamabhimantrayate | praturtaṃ vājinnādraveti yadvai kṣipraṃ tattūrtamatha<BR>
yatkṣiprātkṣepīyastatpratūrta variṣṭhāmanu saṃvatamitīyaṃ vai variṣṭhā<BR>
saṃvadimāmanu saṃvatamityetaddivi te janma paramamantarikṣe tava nābhiḥ<BR>
pṛthivyāmadhi yoniriditi tadenametā devatāḥ karotyagniṃ vāyumādityaṃ tadaśve<BR>
vīryaṃ dadhāti<BR>
<BR>
<BR>
<BR>
6.3.2.[3]<BR>
<BR>
atha rāsabham | yuñjāthāṃ rāsabhaṃ yuvamityadhvaryuṃ caitadyajamānaṃ<BR>
cāhāsminyāme vṛṣaṇvasū ityasminkarmaṇi vṛṣaṇvasū ityetadagnim<BR>
bharantamasmayumityagnim bharantamasmatpreṣitamityetattadrāsabhe vīryaṃ<BR>
dadhāti<BR>
<BR>
<BR>
<BR>
6.3.2.[4]<BR>
<BR>
athājam | yoge-yoge tavastaraṃ vāje-vāje havāmaha ityannaṃ vai vājaḥ<BR>
karmaṇi-karmaṇi tavastaramanne 'nne havāmaha ityetatsakhāya indramūtaya<BR>
itīndriyavantamūtaya ityetattadaje vīryaṃ dadhāti <BR>
<BR>
<BR>
<BR>
6.3.2.[5]<BR>
<BR>
tribhirabhimantrayate | trivṛdagniryāvānagniryāvatyasya mātrā<BR>
tāvataivaiṣvetadvīryaṃ dadhāti<BR>
<BR>
<BR>
<BR>
6.3.2.[6]<BR>
<BR>
athainānprāca utkramayati | tadenametaiḥ paśubhiranvicati nopaspṛśatyagnireṣa<BR>
yatpaśavo nenmāyamagnirhinasaditi<BR>
<BR>
<BR>
<BR>
6.3.2.[7]<BR>
<BR>
so 'śvamutkramayati | pratūrvannehyavakrāmannaśastīreti pāpmā vā aśastistvaramāṇa<BR>
ehyavakrāmanpāpmānamityetadrudrasya gāṇapatyam mayobhūrehīti raudrā vai<BR>
paśavo yā te devatā tasyai gāṇapatyam mayobhūrehītyetattadenamaśvenānvicati<BR>
<BR>
<BR>
<BR>
6.3.2.[8]<BR>
<BR>
atha rāsabham | urvantarikṣaṃ vīhi svastigavyūtirabhayāni kṛṇvanniti yathaiva<BR>
yajustathā bandhuḥ pūṣṇā sayujā sahetīyaṃ vai pūṣānayā sayujā sahetyetattadenaṃ<BR>
rāsabhenānvicati<BR>
<BR>
<BR>
<BR>
6.3.2.[9]<BR>
<BR>
athājam | pṛthivyāḥ sadhasthādagnim purīṣyamaṅgirasvadābhareti pṛthivyā<BR>
upasthādagnim paśavyamagnivadābharetyetattadenamajenānvicati<BR>
<BR>
<BR>
<BR>
6.3.2.[10]<BR>
<BR>
tribhiranvicati | trivṛdagniryāvānagniryāvatyasya mātrā tāvataivainametadanvicati<BR>
tribhiḥ purastādabhimantrayate tatṣaṭ ṣaḍṛtavaḥ saṃvatsaraḥ saṃvatsaro<BR>
'gniryāvānagniryāvatyasya mātrā tāvattadbhavati <BR>
<BR>
<BR>
<BR>
6.3.3.[1]<BR>
<BR>
pradīptā ete 'gnayo bhavanti | atha mṛdamacayantīme vai lokā ete 'gnayaste yadā<BR>
pradīptā athaita ime lokāḥ puro vā etadebhyo lokebhyo >gre devāḥ<BR>
karmānvaicaṃstadyadetānagnīnatītya mṛdamāharati tadenam puraibhyo lokebhyo<BR>
'nvicati <BR>
<BR>
<BR>
<BR>
6.3.3.[2]<BR>
<BR>
prāñco yanti | prācī hi digagneḥ svāyāmevainametaddiśyanvicati svāyāṃ diśi vindati<BR>
<BR>
<BR>
<BR>
6.3.3.[3]<BR>
<BR>
te prayanti | agnim purīṣyamaṅgirasvadacema ityagnim paśavyamagnivadacema<BR>
ityetat <BR>
<BR>
<BR>
<BR>
6.3.3.[4]<BR>
<BR>
athānaddhāpuruṣamīkṣate | agnim purīṣyamaṅgirasvadbhariṣyāma ityagnim<BR>
paśavyamagnivadbhariṣyāma ityetattadenamanaddhāpuruṣeṇānvicati<BR>
<BR>
<BR>
<BR>
6.3.3.[5]<BR>
<BR>
atha valmīkavapā suṣirā vyadhve nihitā bhavati | tāmanvīkṣata iyaṃ vai<BR>
valmīkuvapeyamu vā ime lokā etadvā enaṃ devā eṣu lokeṣu<BR>
vigrāhamaicaṃstathaivainamayametadeṣu lokeṣu vigrāhamicati<BR>
<BR>
<BR>
6.3.3.[6]<BR>
<BR>
anvagniruṣasāmagramakhyaditi | tadenamuṣaḥsvaicannanvahāni prathamo jātavedā<BR>
iti tadenamahaḥsvaicannanu sūryasya rurutrā ca raśmīniti tadenaṃ sūryasya<BR>
raśmiṣvaicannanu dyāvāpṛthivī ātatantheti tadenaṃ<BR>
dyāvāpṛthivyoraicaṃstamavindaṃstathaivainamayametadvindati taṃ yadā<BR>
parāpaśyatyatha tāmavāsyatyāgacanti mṛdam <BR>
<BR>
<BR>
<BR>
6.3.3.[7]<BR>
<BR>
athāśvamabhimantrayate | etadvai devā abruvanpāpmānamasyāpahanāmeti śramo vai<BR>
pāpmā śramamasya pāpmānamapahanāmeti tasya śramam<BR>
pāpmānamapāghnaṃstathaivāsyāyametacramam pāpmānamapahanti <BR>
<BR>
<BR>
<BR>
6.3.3.[8]<BR>
<BR>
āgatya vājyadhvānamiti | āgato hyasyādhvā bhavati sarvā mṛdho vidhūnuta iti pāpmā<BR>
vai mṛdhaḥ sarvānpāpmano vidhūnuta ityetattasmādu haitadaśvaḥ syanttvā vidhūnute<BR>
'gniṃ sadhasthe mahati cakṣuṣā nicikīṣa itīdaṃ vai<BR>
mahatsadhasthamagnimasminmahati sadhasthe cakṣuṣā didṛkṣata ityetat <BR>
<BR>
<BR>
<BR>
6.3.3.[9]<BR>
<BR>
athainamākramayati | etadvā eṣa etaṃ devebhyo 'nuvidya<BR>
prābavīdyathāyamihevetyevam<BR>
<BR>
<BR>
<BR>
6.3.3.[10]<BR>
<BR>
yadvevākramayati | etadvai devā abibhayuryadvai na imamiha rakṣāṃ si nāṣṭrā na<BR>
hanyuriti tasmā etaṃ vajramupariṣṭadabhigoptāramakurvannamumevādityamasau vā<BR>
āditya eṣo 'śvastathaivāsmā ayametaṃ vajramupariṣṭādabhigoptāraṃ karoti<BR>
<BR>
<BR>
6.3.3.[11]<BR>
<BR>
ākramya vājin | pṛthivīmagnimica rucā tvamiti cakṣurvai rugākramya tvaṃ<BR>
vājinpṛthivīmagnimica cakṣuṣetyetadbhūmyā vṛttvāya no brūhi yataḥ khanema taṃ<BR>
vayamiti bhūmestatspāśayitvāya no brūhi yata enaṃ khanemetyetat<BR>
<BR>
<BR>
<BR>
6.3.3.[12]<BR>
<BR>
athainamunmṛśati | etadvā enaṃ devāḥ procivāṃsaṃ vīryeṇa<BR>
samārdhayaṃstathaivainamayametatprocivāṃsaṃ vīryeṇa samardhayati dyauste<BR>
pṛṣṭham pṛthivī sadhasthamātmāntarikṣaṃ samudro<BR>
yoniritītthamasītthamasītyevaitadāha vikhyāya cakṣuṣā tvamabhitiṣṭha pṛtanyata<BR>
iti vikhyāya cakṣuṣā tvamabhitiṣṭha sarvānpāpmana ityetannopaspṛśati vajro vā<BR>
aśvo nenmāyaṃ vajro hinasaditi <BR>
<BR>
<BR>
<BR>
6.3.3.[13]<BR>
<BR>
athainamutkramayati | etadvai devā abruvankimimamabhyutkramiṣyāma iti<BR>
mahatsaubhagamiti tam<BR>
mahatsaubhagamabhyudakramayaṃstathaivainamayametanmahatsaubhagamabhyutkr<BR>
amayatyutkrāma mahate saubhagāyetyutkrāma mahatte saubhagamityetattasmādu<BR>
haitadaśvaḥ paśūnām bhagitamo 'smādāsthānāditi yatraitattiṣṭhasītyetaddraviṇodā iti<BR>
draviṇaṃ hyebhyo dadāti vājinniti vājī hyeṣa vayaṃ syāma sumatau pṛthivyā agniṃ<BR>
khananta upasthe asyā iti vayamasmai pṛthivyai sumatau syāmāgnimasyā upasthe<BR>
khananta ityetat <BR>
<BR>
<BR>
<BR>
6.3.3.[14]<BR>
<BR>
athainamutkrāntamabhimantrayate | etadvā enaṃ devāḥ procivāṃsaṃ yathā dadivāṃsaṃ<BR>
vandetaivamupāstuvannupāmahayaṃstathaivainamayametadupastautyupamahayatyud<BR>
akramīdityuddhyakramīddraviṇodā iti draviṇaṃ hyebhyo dadāti vājyarveti vājī ca<BR>
hyeṣo 'rvā cākaḥ sulokaṃ sukṛtam pṛthivyāmityakaraḥ sulokaṃ sukṛtam<BR>
pṛthivyāmityetattataḥ khanema supratīkamagnimiti tata enaṃ<BR>
khanemetyetatsupratīkamiti sarvato vā agniḥ supratīkaḥ svo ruhāṇā adhi<BR>
nākamuttamamiti svargo vai loko nākaḥ svargaṃ lokaṃ rohanto 'dhi<BR>
nākamuttamamityetattaṃ dakṣiṇopasaṃkramayati yatretarau paśū bhavataste<BR>
dakṣiṇataḥ prāñcastiṣṭhanti sa ya evāmutra dakṣiṇata sthānasya bandhuḥ so 'tra <BR>
<BR>
<BR>
<BR>
6.3.3.[15]<BR>
<BR>
athopaviśya mṛdamabhijuhoti | etadvai devā abruvaṃścetayadhvamiti citimicrateti<BR>
vāva tadabruvaṃste cetayamānā etāmāhutimapaśyaṃstāmajuhavustāṃ<BR>
hutvemāṃlokānukhāmapaśyan <BR>
<BR>
<BR>
<BR>
6.3.3.[16]<BR>
<BR>
te 'bruvan | cetayadhvameveti citimicateti vāva tadabruvaṃste cetayamānā etāṃ<BR>
dvitīyāmāhutimapaśyaṃstāmajuhavustāṃ hutvā viśvajyotiṣo 'paśyannetā devatā agniṃ<BR>
vāyumādityametā hyeva devatā viśvaṃ jyotistathaivaitadyajamāna ete āhutī<BR>
hutvemāṃśca lokānukhām paśyatyetāśca devatā viśvajyotiṣo vyatiṣaktābhyāṃ<BR>
juhotīmāṃśca tallokānetāśca devatā vyatiṣajati<BR>
<BR>
<BR>
<BR>
6.3.3.[17]<BR>
<BR>
yadvevaite āhutī juhoti | mṛdaṃ ca tadapaśca prīṇāti te iṣṭvā prītvāthaine sambharati<BR>
vyatiṣaktābhyāṃ juhoti mṛdaṃ ca tadapaśca vyatiṣajati<BR>
<BR>
<BR>
6.3.3.[18]<BR>
<BR>
ājyena juhoti | vajro vā ājyaṃ vajramevāsmā etadabhigoptāraṃ karotyatho reto vā<BR>
ājyaṃ reta evaitatsiñcati sruveṇa vṛṣā vai sruvo vṛṣā vai retaḥ siñcati svāhākāreṇa<BR>
vṛṣā vai svāhākāro vṛṣā vai retaḥ siñcati<BR>
<BR>
<BR>
<BR>
6.3.3.[19]<BR>
<BR>
ā tvā jigharmi manasā ghṛteneti | ā tvā juhomi manasā ca ghṛtena<BR>
cetyetatpratikṣiyantam bhuvanāni viśveti pratyaṅ hyeṣa sarvāṇi bhuvanāni kṣiyati<BR>
pṛthuṃ tiraścā vayasā bṛhantamiti pṛthurvā eṣa tiryaṅvayaso bṛhandhūmena<BR>
vyaciṣṭhamanne rabhasaṃ dṛśānamityavakāśavantamannairannādaṃ<BR>
dīpyamānamityetat <BR>
<BR>
<BR>
<BR>
6.3.3.[20]<BR>
<BR>
ā viśvataḥ pratyañcaṃ jigharmīti | ā sarvataḥ pratyañcaṃ juhomītyetadarakṣasā<BR>
manasā tajjuṣetetyahīḍamānena manasā tajjoṣayetetyetanmaryaśrī spṛhayadvarṇo<BR>
agniriti maryaśrīrhyeṣa spṛhayadvarṇo 'gnirnābhimṛśe tanvā jarbhurāṇa iti na hyeṣo<BR>
'bhimṛśe tanvā dīpyamāno bhavati<BR>
<BR>
<BR>
<BR>
6.3.3.[21]<BR>
<BR>
dvābhyāmabhijuhoti | dvipādyajamāno yajamāno 'gniryāvānagniryāvatyasya mātrā<BR>
tāvataivainametatadreto bhūtaṃ siñcatyāgneyībhyāmagnimevaitadreto bhūtaṃ siñcati<BR>
te yadāgneyyo tenāgniratha yattriṣṭubhau tenendra aindrāgno<BR>
'gniryāvānagniryāvatyasya mātrā tāvataivainametadreto bhūtaṃ siñcatīndrāgnī vai<BR>
sarve devāḥ sarvadevatyo 'gniryāvānagniryāvatyasya mātrā tāvataivainametadreto<BR>
bhūtaṃ siñcati<BR>
<BR>
<BR>
<BR>
6.3.3.[22]<BR>
<BR>
aśvasya pade juhoti | agnireṣa yadaśvastatho hāsyaite agnimatyevāhutī hute bhavataḥ <BR>
<BR>
<BR>
<BR>
6.3.3.[23]<BR>
<BR>
athainam parilikhati | mātrāmevāsmā etatkaroti yathaitāvānasītyevam <BR>
<BR>
<BR>
<BR>
6.3.3.[24]<BR>
<BR>
yadvevainam parilikhati | etadvai devā abibhayuryadvai na imamiha rakṣāṃsi nāṣṭrā<BR>
na hanyuriti tasmā etām puram paryaśrayaṃstathaivāsmā ayametām puram<BR>
pariśrayatyabhryā vajro vā abhrirvajramevāsmā etadabhigoptāraṃ karoti sarvataḥ<BR>
parilikhati sarvata evāsmā etaṃ vajramabhigoptāraṃ karoti triṣkṛtvaḥ parilikhati<BR>
trivṛtamevāsmā etaṃ vajramabhigoptāraṃ karoti<BR>
<BR>
<BR>
<BR>
6.3.3.[25]<BR>
<BR>
pari vājapatiḥ kaviḥ | pari tvāgne puraṃ vayaṃ tvamagne dyubhirityagnimevāsmā<BR>
etadupastutya varma karoti parivatībhiḥ parīva hi pura āgneyībhiragnipurāmevāsmā<BR>
etatkaroti sā haiṣāgnipurā dīpyamānā tiṣṭhati tisṛbhistripuramevāsmā etatkaroti<BR>
tasmādu haitatpurām paramaṃ rūpaṃ yattripuraṃ savai varṣīyasā-varṣīyasā candasā<BR>
parām-parāṃ lekhāṃ varīyasīṃ karoti tasmātpurām parā-parā varīyasī lekhā bhavanti<BR>
lekhā hi puraḥ <BR>
<BR>
<BR>
<BR>
6.3.3.[26]<BR>
<BR>
athainamasyāṃ khanati | etadvai devā abibhayuryadvai na imamahi rakṣāṃsi nāṣṭrā<BR>
na hanyuriti tasmā imāmevātmānamakurvanguptyā ātmātmānaṃ gopsyatīti sā<BR>
samambilā syāttadasyeyamātmā bhavati yadveva samaṃbilā yonirvā iyaṃ reta idaṃ<BR>
yadvai retaso yonimatiricyate 'muyā tadbhavatyatha yannyūnaṃ vyṛddhaṃ tadetadvai<BR>
retasaḥ samṛddhaṃ yatsamambilaṃ catuḥsraktireṣa bhavati catasro vai diśaḥ<BR>
sarvābhya evainametaddigbhyaḥ khanati<BR>
<BR>
<BR>
<BR>
6.4.1.[1]<BR>
<BR>
athainamataḥ khanatyeva | etadvā enaṃ devā<BR>
anuvidyākhanastathaivainamayametadanuvidya khanati devasya tvā savituḥ prasave<BR>
'śvinorbāhubhyām pūṣṇo hastābhyām pṛthivyāḥ sadhasthādagnim<BR>
purīṣyamaṅgirasvatkhanāmīti savitṛprasūta evainametadetābhirdevatābhiḥ pṛthivyā<BR>
upasthādagnim paśavyamagnivatkhanati <BR>
<BR>
<BR>
<BR>
6.4.1.[2]<BR>
<BR>
jyotiṣmantaṃ tvāgne supratīkamiti | jyotiṣmānvā ayamagniḥ supratīko 'jasreṇa<BR>
bhānunā dīdyatamityajasreṇārciṣā dīpyamānamityetacivam prajābhyo 'hiṃsantam<BR>
pṛthivyāḥ sadhasthādagnim purīṣyamaṅgirasvatkhanāma iti śivam prajābhyo<BR>
'hiṃsanta pṛthivyā upasthādagnim paśavyamagnivatkhanāma ityetat <BR>
<BR>
<BR>
<BR>
6.4.1.[3]<BR>
<BR>
dvābhyāṃ khanati | dvipādyajamāno yajamāno 'gniryāvānagniryāvatyasya mātrā<BR>
tāvataivainametatkhanatyatho dvayaṃ hyevaitadrūpam mṛccāpaśca<BR>
<BR>
<BR>
<BR>
6.4.1.[4]<BR>
<BR>
sa vai khanāmi khanāma iti khanati | khanāmīti vā eta prajāpatirakhanatkhanāma iti<BR>
devāstasmātkhanāmi khanāma iti <BR>
<BR>
<BR>
<BR>
6.4.1.[5]<BR>
<BR>
sa vā abhryā khanan | vācā khanāmi khanāma ityāha vāgvā abhrirārambhāyaiveyaṃ<BR>
vaiṇavī kriyate vācā vā etamabhryā devā akhanaṃstathaivainamayametadvācaivābhryā<BR>
khanati <BR>
<BR>
<BR>
<BR>
6.4.1.[6]<BR>
<BR>
athainaṃ kṛṣṇājine sambharati | yajñā vai kṛṣṇājinaṃ yajñaevainametatsambharati<BR>
lomataścandāṃsi vai lomāni candaḥsvevainametatsambharati tattūṣṇīmupastṛṇāti<BR>
yajño vai kṛṣṇājinam prajāpatirvai yajño 'nirukto vai prajāpatiruttaratastasyopari<BR>
bandhuḥ prācīnagrīve taddhi devatrā<BR>
<BR>
<BR>
<BR>
6.4.1.[7]<BR>
<BR>
athaina puṣkaraparṇe sambharati | yonirvai puṣkaraparṇaṃ yonau tadretaḥ siñcati<BR>
yadvai yonau retaḥ sicyate tatprajaniṣṇu bhavati tanmantreṇopastṛṇāti vāgvai mantro<BR>
vākpuṣkaraparṇam <BR>
<BR>
<BR>
<BR>
6.4.1.[8]<BR>
<BR>
apām pṛṣṭhamasi yoniragneriti | apāṃ hyetatpṛṣṭhaṃ yonirhyetadagneḥ<BR>
samudramabhitaḥ pinvamānamiti samudro hyetadabhitaḥ pinvate vardhamāno<BR>
mahāṃ ā ca puṣkara iti vardhamāno mahīyasva puṣkara ityetaddivo mātrayā<BR>
varimṇā pathasvetyanuvimārṣṭyasau vā āditya eṣo 'gnirno haitamanyo divo varimā<BR>
yantumarhati dyaurbhūtvanaṃ yacetyevaitadāha<BR>
<BR>
<BR>
<BR>
6.4.1.[9]<BR>
<BR>
taduttaraṃ kṛṣṇājinādupastṛṇāti | yajño vai kṛṣṇājinamiyaṃ vai kṛṣṇājinamiyamu vai<BR>
yajño 'syāṃ hi yajñastāyate dyauṣpuṣkaraparṇamāpo vai dyaurāpaḥ<BR>
puṣkaraparṇamuttaro vā asāvasyai<BR>
<BR>
<BR>
<BR>
6.4.1.[10]<BR>
<BR>
athaine abhimṛśati | saṃjñāmevābhyāmetatkaroti śarma ca stho varma ca stha iti<BR>
śarma ca hyasyaite varma cācidre bahule ubhe ityacidre hyete bahule ubhe vyacasvatī<BR>
saṃvasāthāmityavakāśavatī saṃvasāthāmityetadbhṛtamagnim purīṣyamiti<BR>
bibhṛtamagnim paśavyamityetat<BR>
<BR>
<BR>
<BR>
6.4.1.[11]<BR>
<BR>
saṃvasāthāṃ svarvidā | samīcī urasā tmaneti saṃvasāthāmenaṃ svarvidā samīcī urasā<BR>
cātmanā cetyetadagnimantarbhariṣyantī jyotiṣmantamajasramidityasau vā āditya<BR>
eṣo 'gniḥ sa eṣa jyotiṣmānajasrastamete antarā bibhṛtastasmādāha<BR>
jyotiṣmantamajasramiditi <BR>
<BR>
<BR>
<BR>
6.4.1.[12]<BR>
<BR>
dvābhyāmabhimṛśati | dvipādyajamāno yajamāno 'gniryāvānagniryāvatyasya mātrā<BR>
tāvataivābhyāmetatsaṃjñāṃ karotyatho dvayaṃ hyevaitadrūpaṃ kṛṣṇājinaṃ ca<BR>
puṣkaraparṇa ca <BR>
<BR>
<BR>
<BR>
6.4.2.[1]<BR>
<BR>
atha mṛtpiṇḍamabhimṛśati | purīṣyo 'sīti paśavyo 'sītyetadviśvabharā ityeṣa hīdaṃ<BR>
sarvam bibhartyatharvā tvā prathamo niramanthadagna iti prāṇo vā atharvā prāṇo vā<BR>
etamagre niramanthattadyo 'sāvagre 'gnirasṛjyata so 'sīti tadāha<BR>
tamevainametatkaroti <BR>
<BR>
<BR>
<BR>
6.4.2.[2]<BR>
<BR>
athainam parigṛhṇāti | abhryā ca dakṣiṇato hastena ca hastenaivottaratastvāmagne<BR>
puṣkarādadhyatharvā niramanthatetyāpo vai puṣkaram prāṇo 'tharvā prāṇo vā<BR>
etamagre 'dbhyo niramanthanmūrdhno viśvasya vāghata ityasya sarvasya mūrdhna<BR>
ityetat <BR>
<BR>
<BR>
<BR>
6.4.2.[3]<BR>
<BR>
tamu tvā dadhyaṅṅṛṣiḥ | putra īdhe atharvaṇa iti vāgvai dadhyaṅṅātharvaṇaḥ sa enaṃ<BR>
tata ainddha vṛtrahaṇam puraṃdaramiti pāpmā vai vṛtraḥ pāpmahanam<BR>
puraṃdaramityetat <BR>
<BR>
<BR>
<BR>
6.4.2.[4]<BR>
<BR>
tamu tvā pāthyo vṛṣā | samīdhe dasyuhantamamiti mano vai pāthyo vṛṣā sa enaṃ<BR>
tata ainddha dhanaṃjayaṃ raṇe-raṇa iti yathaiva yajustathā bandhuḥ<BR>
<BR>
<BR>
<BR>
6.4.2.[5]<BR>
gāyatrībhiḥ | prāṇo gāyatrī prāṇamevāsminnetaddadhāti nnetaddadhāti tāsāṃ nava<BR>
padāni nava vai prāṇāḥ saptatisṛbhistrayo vai prāṇāḥ prāṇa udāno vyānastānevāsmi<BR>
śīrṣannavāñco dvau tānevāsminnetaddadhāti<BR>
<BR>
<BR>
<BR>
6.4.2.[6]<BR>
<BR>
athaite triṣṭubhā uttare bhavataḥ | ātmā vai triṣṭubātmānamevāsyaitābhyāṃ<BR>
saṃskaroti sīda hota sva u loke cikitvānityagnirvai hotā tasyaiṣa svo loko<BR>
yatkṛṣṇājinaṃ cikitvāniti vidvānityetatsādayā yajñaṃ sukṛtasya yonāviti kṛṣṇājinaṃ vai<BR>
kukṛtasya yonirdevāvīrdevānhaviṣā yajāsīti devaḥ sandevānavanhaviṣā<BR>
yajāsītyetadagne bṛhadyajamāne vayo dhā iti yajamānāyāśiṣamāśāste <BR>
<BR>
<BR>
<BR>
6.4.2.[7]<BR>
<BR>
ni hotā hotṛṣadane vidāna iti | agnirvai hotā kṛṣṇājinaṃ hotṛṣadanaṃ vidāna iti<BR>
vidvānityetattveṣo dīdivāṃ asadatsudakṣa iti tveṣo dīpyamāno 'sadatsudakṣa<BR>
ityetadadabdhavratapramatirvasiṣṭha ityadabdhavratapramatirhyeṣa vasiṣṭhaḥ<BR>
sahasrambharaḥ śucijthvo agniriti sarvaṃ vai sahasraṃ sarvambharaḥ śucijihvo<BR>
'gnirityetaddvābhyāmāgneyībhyāṃ triṣṭubbhyāṃ tasyokto bandhuḥ <BR>
<BR>
<BR>
<BR>
6.4.2.[8]<BR>
<BR>
athaiṣā bṛhatyuttamā bhavati | bṛhatīṃ vā eṣa saṃcito 'bhisampadyate yādṛgvai<BR>
yonau retaḥ sicyate tādṛgjāyate tadyadetāmatra bṛhatīṃ karoti tasmādeṣa saṃcito<BR>
bṛhatīmabhisampadyate <BR>
<BR>
<BR>
<BR>
6.4.2.[9]<BR>
<BR>
saṃsīdasva mahāṃ asīti | idamevaitadretaḥ siktaṃ saṃsādayati tasmādyonau retaḥ<BR>
siktaṃ saṃsīdati śocasva devavītama iti dīpyasva devavītama ityetadvi dhūmamagne<BR>
aruṣam miyedhya sṛja praśasta darśatamiti yadā vā eṣa samidhyate 'thaiṣa<BR>
dhūmamaruṣaṃ visṛjate darśatamiti dadṛśa iva hyeṣaḥ<BR>
<BR>
<BR>
<BR>
6.4.2.[10]<BR>
<BR>
tāḥ ṣaṭ sampadyante | ṣadṛtavaḥ saṃvatsaraḥ saṃvatsaro 'gniryāvānagniryāvatyasya<BR>
mātrā tāvattadbhavati yadveva saṃvatsaramabhisampadyate<BR>
tadbṛhatīmabhisampadyate bṛhatī hi saṃvatsaro dvādaśa paurṇamāsyo dvādaśāṣṭakā<BR>
dvādaśāmāvāsyāstatṣaṭtriṃśatṣaṭtriṃśadakṣarā bṛhatī taṃ dakṣiṇata udañcamāharati<BR>
dakṣiṇato vā udagyonau retaḥ sicyata eṣo asyaitarhi yoniravicedamāharati retaso<BR>
'vicedāya<BR>
<BR>
<BR>
<BR>
6.4.3.[1]<BR>
atha tatrāpa upaninayati | yadvā asyai kṣataṃ yadviliṣṭamadbhirvai tatsaṃdhīyate<BR>
'dbhirevāsyā etatkṣataṃ viliṣṭaṃ saṃtanoti saṃdadhāti<BR>
<BR>
<BR>
<BR>
6.4.3.[2]<BR>
<BR>
apo devīrupasṛja | madhumatīrayakṣmāya prajābhya iti raso vai madhu<BR>
rasavatīrayakṣmatvāya prajābhya ityetattāsāmāsthānādujjihatāmoṣadhayaḥ supippalā<BR>
ityapāṃ vā āsthānādujjihata oṣadhayaḥ supippalāḥ <BR>
<BR>
<BR>
<BR>
6.4.3.[3]<BR>
<BR>
athaināṃ vāyunā saṃdadhāti | yadvā asyai kṣataṃ yadviliṣṭaṃ vāyunā vai<BR>
tatsaṃdhīyate vāyunaivāsyā etatkṣataṃ viliṣṭaṃ saṃtanoti saṃdadhāti <BR>
<BR>
<BR>
<BR>
6.4.3.[4]<BR>
<BR>
saṃ te vāyurmātariśvā dadhātviti | ayaṃ vai vāyurmātariśvā yo 'yam pavata uttānāyā<BR>
hṛdayaṃ yadvikastamityuttānāyā hyasyā etaddhṛdayaṃ vikastaṃ yo devānāṃ carasi<BR>
prāṇathenetyeṣa hi sarveṣāṃ devānāṃ carati prāṇathena kasmai deva vaṣaḍastu<BR>
tubhyamiti prajāpatirvai kastasmā evaitadimāṃ vaṣaṭkaroti no haitāvatyanyāhutirasti<BR>
yathaiṣā<BR>
<BR>
<BR>
<BR>
6.4.3.[5]<BR>
<BR>
athaināṃ digbhiḥ saṃdadhāti | yadvā asyai kṣataṃ yadviliṣṭaṃ digbhirvai<BR>
tatsaṃdhīyate digbhirevāsyā etatkṣataṃ viliṣṭaṃ saṃtanoti saṃdadhāti sa imāṃ cemāṃ<BR>
ca diśau saṃdadhāti tasmādete diśau saṃhite athemāṃ cemāṃ ca tasmādvevaite saṃhite<BR>
ityagre 'theti athetyatheti taddakṣiṇāvṛttaddhi devatrānayānayā vai bheṣajaṃ kriyate<BR>
'nayaivaināmetadbhiṣajyati<BR>
<BR>
<BR>
<BR>
6.4.3.[6]<BR>
<BR>
atha kṛṣṇājinaṃ ca puṣkaraparṇaṃ ca samudgṛhṇāti | yonirvai puṣkaraparṇaṃ yonyā<BR>
tadretaḥ siktaṃ samudgṛhṇāti tasmādyonyā retaḥ siktaṃ samudgṛhyate sujāto jyotiṣā<BR>
saha śarma varūthamāsadatsvariti sujāto hyeṣa jyotiṣā saha śarma caitadvarūthaṃ ca<BR>
svaścāsīdati <BR>
<BR>
<BR>
<BR>
6.4.3.[7]<BR>
<BR>
athainamupanahyati | yonau tadreto yunakti tasmādyonau reto yuktaṃ na niṣpadyate<BR>
yoktreṇa yoktreṇa hi yogyaṃ yuñjanti mauñjena trivṛtā tasyokto bandhuḥ<BR>
<BR>
<BR>
6.4.3.[8]<BR>
<BR>
tatparyasyati | vāso agne viśvarūpaṃ saṃvyayasva vibhāvasaviti varuṇyā vai yajñe<BR>
rajjuravaruṇyamevainadetatkṛtvā yathā vāsaḥ paridhāpayedevam paridhāpayati<BR>
<BR>
<BR>
<BR>
6.4.3.[9]<BR>
<BR>
athainamādāyottiṣṭhati | asau vā āditya eṣo 'gniramu tadādityamutthāpayatyudu<BR>
tiṣṭha svadhvaretyadhvaro vai yajña udu tiṣṭha suyajñiyetyetadavā no devyā dhiyeti<BR>
yā te daivī dhīstayā no 'vetyetaddūśe ca bhāsā bṛhatā suśukvaniriti darśanāya ca<BR>
bhāsā bṛhatā suśukvanirityetadāgne yāhi suśastibhiriti ye voḍhāraste suśastaya āgne<BR>
yāhi voḍhṛbhirityetat<BR>
<BR>
<BR>
<BR>
6.4.3.[10]<BR>
<BR>
athainamita ūrdhvam prāñcam pragṛhṇāti | asau vā āditya eṣo 'gniramuṃ<BR>
tadādityamita ūrdhvam prāñcaṃ dadhāti tasmādasāvāditya ita ūrdhvaḥ prāṅ dhīyata<BR>
ūrdhva ū ṣu ṇa ūtaye tiṣṭhā devo na saviteti yathaiva yajustathā bandhurūrdhvo<BR>
vājasya sanitetyūrdhvo vā eṣa tiṣṭhanvājamannaṃ sanoti<BR>
yadañjibhirvāghadbhirvihvayāmaha iti raśmayo vā etasyāñjayo vāghatastānetadāha<BR>
parobāhu pragṛhṇāti parobāhu hyeṣa ito 'thainamupāvaharati<BR>
tamupāvahṛtyoparinābhi dhārayati tasyopari bandhuḥ <BR>
<BR>
<BR>
<BR>
6.4.4.[1]<BR>
<BR>
hasta eṣa bhavatyatha paśūnabhimantrayate | etadvā eṣu devāḥ sambhariṣyantaḥ<BR>
purastādvīryamadadhustathaivaiṣvayametatsambhariṣyanpurastādvīryaṃ dadhāti <BR>
<BR>
<BR>
<BR>
6.4.4.[2]<BR>
<BR>
so 'śvamabhimantrayate | sa jāto garbho asi rodasyoritīte vai dyāvāpṛthivī rodasī<BR>
tayoreṣa jāto garbho 'gne cārurvibhṛta oṣadhīṣviti sarvāsu hyeṣa cārurvibhṛta<BR>
oṣadhiṣu citraḥ śiśuḥ pari tamāṃsyaktūniti citro vā eṣa śiśuḥ pareṇa<BR>
tamāṃsyaktūnatirocate pra mātṛbhyo adhi kanikradadgā ityoṣadhayo vā etasya<BR>
mātarastābhya eṣa kanikradatpraiti tadaśve vīryaṃ dadhāti<BR>
<BR>
<BR>
<BR>
6.4.4.[3]<BR>
<BR>
atha rāsabham | sthiro bhava vīḍvaṅga āśurbhava vājyarvanniti sthiraśca bhava<BR>
vīḍvaṅgaścāśuśca bhava vājī cārvannityetatpṛthurbhava suṣadastvamagneḥ<BR>
purīṣavāhaṇa iti pṛthurbhava suśīmastvamagneḥ paśavyavāhana ityetattadrāsabhe<BR>
vīryaṃ dadhāti <BR>
<BR>
<BR>
<BR>
6.4.4.[4]<BR>
<BR>
athājam | śikhā bhava prajābhyo mānuṣībhyastvamaṅgira ityaṅgirā vā agnirāgneyo<BR>
'jaḥ śamayatyevainametadahiṃsāyai mā dyāvāpṛthivī abhiśocīrmāntarikṣam mā<BR>
vanaspatīnityetatsarvam mā hiṃsīrityetattadaje vīryaṃ dadhāti<BR>
<BR>
<BR>
<BR>
6.4.4.[5]<BR>
<BR>
tribhirabhimantrayate | trivṛdagniryāvānagniryāvatyasya mātrā tāvataivaiṣvetadvīrya<BR>
dadhāti<BR>
<BR>
<BR>
<BR>
6.4.4.[6]<BR>
<BR>
athainameteṣām paśūnāmupariṣṭātpragṛhṇāti | tadenametaiḥ paśubhiḥ sambharati<BR>
nopaspṛśati vajro vai paśavo reta idaṃ nedidaṃ reto vajreṇa hinasānītyatho agnirayam<BR>
paśava ime nedayamagnirimānpaśūnhinasaditi <BR>
<BR>
<BR>
<BR>
6.4.4.[7]<BR>
<BR>
tamaśvasyopariṣṭātpragṛhṇāti | praitu vājī kanikradaditi praitu vājī kanikradyamāna<BR>
ityetannānadadrāsabhaḥ patveti tadaśvasya yajuṣi rāsabhaṃ nirāha tadrāsabhe śucaṃ<BR>
dadhāti bharannagnim purīṣyam mā pādyāyuṣaḥ pureti bharannagnim paśavya mo<BR>
asmātkarmaṇaḥ purā pādītyetattadenamaśvena sambharati <BR>
<BR>
<BR>
<BR>
6.4.4.[8]<BR>
<BR>
atha rāsabhasya | vṛṣāgniṃ vṛṣaṇam bharanniti vṛṣā vā agnirvṛṣā rāsabhaḥ sa vṛṣā<BR>
vṛṣāṇam bharatyapāṃ garbhaṃ samudriyamityapāṃ hyeṣa garbhaḥ<BR>
samudriyastadenaṃ rāsabhena sambharati <BR>
<BR>
<BR>
<BR>
6.4.4.[9]<BR>
<BR>
athāpādatte | agna āyāhi vītaya ityavitava ityetattadenam brahmaṇā<BR>
yajuṣaitasmācaudrādvarṇādapādatte<BR>
<BR>
<BR>
<BR>
6.4.4.[10]<BR>
<BR>
athājasya | ṛtaṃ satyamṛtaṃ satyamityayaṃ vā agnirṛtamasāvādityaḥ satyaṃ yadi<BR>
vāsāvṛtamayaṃ satyamubhayamvetadayamagnistasmādāha 'rtaṃ satyamṛtaṃ satyamiti<BR>
tadenamajena sambharati <BR>
<BR>
<BR>
<BR>
6.4.4.[11]<BR>
<BR>
tribhiḥ sambharati | trivṛdagniryāvānagniryāvatyasya mātrā<BR>
tāvataivainametatsambharati tribhiḥ purastādabhimantrayate tatṣaṭ tasyokto bandhuḥ<BR>
<BR>
<BR>
<BR>
6.4.4.[12]<BR>
<BR>
athaitānpaśūnāvartayanti | teṣāmajaḥ prathama etyatha rāsabho 'thāśvo 'theto<BR>
yatāmaśvaḥ prathama etyatha rāsabho 'thajaḥ kṣatraṃ vā anvaśvo vaiśyaṃ ca śūdraṃ<BR>
cānu rāsabho brāhmaṇamajaḥ<BR>
<BR>
<BR>
<BR>
6.4.4.[13]<BR>
<BR>
tadyadito yatām | aśvaḥ prathama eti tasmākṣatriyam prathamaṃ yantamitare trayo<BR>
varṇāḥ paścādanuyantyatha yadamuta āyatāmajaḥ prathama eti tasmādbrāhmaṇam<BR>
prathamaṃ yantamitare trayo varṇāḥ paścādanuyantyatha yannaiveto yatāṃ nāmuto<BR>
rāsabhaḥ prathama eti tasmānna kadā cana brāhmaṇaśca kṣatriyā vaiśyaṃ ca śūdraṃ<BR>
ca paścādanvitastasmādevaṃ yantyapāpavasyasāyātho brahmaṇā caivaitatkṣatreṇa<BR>
caitau varṇāvabhitaḥ parigṛhṇīte 'napagṛhṇīte kurute<BR>
<BR>
<BR>
<BR>
6.4.4.[14]<BR>
<BR>
athānaddhāpuruṣamīkṣate | agnim purīṣyamaṅgirasvadbharāma ityagnim<BR>
paśavyamagnivadbharāma ityetattadenamanaddhāpuruṣeṇa sambharati<BR>
<BR>
<BR>
<BR>
6.4.4.[15]<BR>
<BR>
tamajasyopariṣṭātpragṛhṇannaiti | āgneyo vā ajaḥ svenaivainametadātmanā svayā<BR>
devatayā sambharatyatho brahma vā ajo brahmaṇaivainametatsambharati<BR>
<BR>
<BR>
<BR>
6.4.4.[16]<BR>
<BR>
athainamupāvaharati | oṣadhayaḥ pratimodadhvamagnimetaṃ śivamāyantamabhyatra<BR>
yuṣmā ityetaddhaitasmādāyata oṣadhayo bibhyati yadvai no 'yaṃ na hiṃsyāditi<BR>
tābhya evainametacamayati pratyenam modadhvaṃ śivo vo 'bhyaiti na vo hiṃsiṣyatīti<BR>
vyasyanviśvā anirā amīvā niṣīdanno apa durmatiṃ jahīti vyasyanviśvā<BR>
anirāścāmīvāśca niṣīdanno 'pa sarvam pāpmānaṃ jahītyetat<BR>
<BR>
<BR>
<BR>
6.4.4.[17]<BR>
<BR>
oṣadhayaḥ pratigṛbhṇīta | puṣpavatīḥ supippalā ityetaddhaitāsāṃ samṛddhaṃ rūpaṃ<BR>
yatpuṣpavatyaḥ supippalāḥ samṛddhā enam pratigṛhṇītetyetadayaṃ vo garbha ṛtviyaḥ<BR>
pratnaṃ sadhasthamāsadadityayaṃ vo garbha ṛtavyaḥ sanātanaṃ<BR>
sadhasthamāsadadityetat<BR>
<BR>
<BR>
<BR>
6.4.4.[18]<BR>
<BR>
dvābhyāmupāvaharati | dvipādyajamāno yajamāno 'gniryāvānagniryāvatyasya mātrā<BR>
tāvataivainametadupāvaharati taṃ dakṣiṇata udañcamupāvaharati tasyokto<BR>
bandhuruddhatamavokṣitam bhavati yatrainamupāvaharatyuddhate vā avokṣite<BR>
'gnimādadhati sikatā upakīrṇā bhavanti tāsāmupari bandhuḥ <BR>
<BR>
<BR>
<BR>
6.4.4.[19]<BR>
<BR>
pariśritam bhavati | etadvai devā abibhayuryadvai na imamiha rakṣāṃsi nāṣṭrā na<BR>
hanyuriti tasmā etām puram paryaśrayaṃstathaivāsmā ayametām puram<BR>
pariśrayatyatho yonirvā iyaṃ reta idaṃ tira iva vai yonau retaḥ sicyate<BR>
yonirūpametatkriyate tasmādapi svayā jāyayā tira ivaiva cicariṣati<BR>
<BR>
<BR>
<BR>
6.4.4.[20]<BR>
<BR>
athainaṃ viṣyati | tadyadevāsyātropanaddhasya saṃśucyati tāmevāsmādetacucam<BR>
bahirdhā dadhātyatho etasyā evainametadyoneḥ prajanayati <BR>
<BR>
<BR>
<BR>
6.4.4.[21]<BR>
<BR>
vi pājasā pṛthunā śośucāna iti | vi pājasā pṛthunā dīpyamāna ityetadbādhasva dviṣo<BR>
rakṣaso amīvā iti bādhasva sarvānpāpmana ityetatsuśarmaṇo bṛhataḥ śarmaṇi<BR>
syāmagnerahaṃ sahavasya praṇītāvityāśiṣamāśāste <BR>
<BR>
<BR>
<BR>
6.4.4.[22]<BR>
<BR>
athājalomānyācidya | udīcaḥ prācaḥ paśūnprasṛjatyeṣā hobhayeṣāṃ devamanuṣyāṇāṃ<BR>
digyadudīcī prācyetasyāṃ taddiśi paśūndadhāti tasmādubhaye devamanuṣyāḥ<BR>
paśūnupajīvanti <BR>
<BR>
<BR>
<BR>
6.5.1.[1]<BR>
<BR>
parṇakaṣāyaniṣpakvā etā āpo bhavanti | sthemne nveva yadveva parṇakaṣāyeṇa<BR>
somo vai parṇaścandramā u vai soma etadu vā<BR>
ekamagnirūpametasyaivāgnirūpasyopāptyai<BR>
<BR>
<BR>
<BR>
6.5.1.[2]<BR>
<BR>
tā upasṛjati | āpo hi ṣṭhā mayobhuva iti yāṃ vai devatāmṛgabhyanūktā yāṃ yajuḥ<BR>
saiva devatā sa 'rkṣo devatā tadyajustā haitā āpa evaiṣa tricastadyā amūrāpa ekaṃ<BR>
rūpaṃ samadṛśyanta tā etāstadevaitadrūpaṃ karoti<BR>
<BR>
<BR>
<BR>
6.5.1.[3]<BR>
<BR>
atha phenaṃ janayitvānvavadadhāti | yadeva tatpheno dvitīyaṃ rūpamasṛjyata<BR>
tadevaitadrūpaṃ karotyatha yāmeva tatra mṛdaṃ saṃyauti saiva mṛdyattattatīyaṃ<BR>
rūpamasṛjyataitebhyo vā eṣa rūpebhyo 'gre 'sṛjyata tebhya evainametajjanayati<BR>
<BR>
<BR>
<BR>
6.5.1.[4]<BR>
<BR>
athājalomaiḥ saṃsṛjati | sthemne nveva yadvevājalomairetadvā enaṃ devāḥ paśubhyo<BR>
'dhi samabharaṃstathaivainamayametatpaśubhyo 'dhi sambharati<BR>
tadyadajalomairevāje hi sarveṣām paśūnāṃ rūpamatha yalloma loma hi rūpam <BR>
<BR>
<BR>
<BR>
6.5.1.[5]<BR>
<BR>
mitraḥ saṃsṛjya | pṛthivīm bhūmiṃ ca jyotiṣā saheti prāṇo vai mitraḥ prāṇo vā<BR>
etadagre karmākarotsujātaṃ jātavedasamayakṣmāya tvā saṃsṛjāmi prajābhya iti<BR>
yathaiva yajustathā bandhuḥ<BR>
<BR>
<BR>
<BR>
6.5.1.[6]<BR>
<BR>
athaitattrayam piṣṭam bhavati | śarkarāśmāyorasastena saṃsṛjati sthemne nveva<BR>
yadveva tenaitāvatī vā iyamagre 'sṛjyata tadyāvatīyamagre 'sṛjyata<BR>
tāvatīmevaināmetatkaroti <BR>
<BR>
<BR>
<BR>
6.5.1.[7]<BR>
<BR>
rudrāḥ saṃsṛjya | pṛthivīm bṛhajjyotiḥ samīdhira ityasau vā āditya eṣo 'gniretadvai<BR>
tadrudrāḥ saṃsṛjya pṛthivīm bṛhajjyotiḥ samīdhire teṣām bhānurajasra icukro<BR>
deveṣu rocata ityeṣa vā eṣām bhānurajasraḥ śukro deveṣu rocate<BR>
<BR>
<BR>
<BR>
6.5.1.[8]<BR>
<BR>
dvābhyāṃ saṃsṛjati | dvipādyajamāno yajamāno 'gniryāvānagniryāvatyasya mātrā<BR>
tāvataivainametatsaṃsṛjati <BR>
<BR>
<BR>
<BR>
6.5.1.[9]<BR>
<BR>
atha prayauti | saṃsṛṣṭāṃ vasubhi rudrairiti saṃsṛṣṭā hyeṣā vasubhiśca bhavati<BR>
yanmitreṇa tadvasubhiryadrudraistadrudrairdhīraiḥ karmaṇyām mṛdamiti dhīrā hi te<BR>
karmaṇyo iyam mṛddhastābhyām mṛdvīṃ kṛtvā sinīvālī kṛṇotu tāmiti vāgvai sinīvālī<BR>
saināṃ hastābhyām mṛdvīṃ kṛtvā karotvityetat <BR>
<BR>
<BR>
<BR>
6.5.1.[10]<BR>
<BR>
sinīvālī sukapardā sukurīrā svaupaśeti | yoṣā vai sinīvālyetadu vai yoṣāyai<BR>
samṛddhaṃ rūpaṃ yatsukapardā sukurīrā svaupaśā samardhayatyevaināmetatsā<BR>
tubhyamadite mahyokhāṃ dadhātu hastayoritīyaṃ vā aditirmahyasyai tadāha<BR>
<BR>
<BR>
<BR>
6.5.1.[11]<BR>
<BR>
ukhāṃ kṛṇotu | śaktyā bāhubhyāmaditirdhiyeti śaktyā ca hi karoti bāhubhyāṃ ca<BR>
dhiyā ca mātā putraṃ yathopasthe sāgnim bibhartu garbha eti yathā mātā<BR>
putramupasthe bibhṛyādevamagniṃ garbhe bibhartvityetat <BR>
<BR>
<BR>
6.5.1.[12]<BR>
<BR>
tribhiḥ prayauti | trivṛdagniryāvānagniryāvatyasya mātrā tāvataivainametatprayauti<BR>
dvābhyāṃ saṃsṛjati tatpañca pañcacitiko 'gniḥ pañca 'rtavaḥ saṃvatsaraḥ saṃvatsaro<BR>
'gniryāvānagniryāvatyasya mātrā tāvattadbhavati tribhirapa upasṛjati<BR>
tadaṣṭāvaṣṭākṣarā gāyatrī gāyatro 'gniryāvānagniryāvatyasya mātrā<BR>
tāvattadbhavatyatho aṣṭākṣarā vā iyamagre 'sṛjyata tadyāvatīyamagre 'sṛjyata<BR>
tāvatīmevaināmetatkaroti <BR>
<BR>
<BR>
<BR>
6.5.2.[1]<BR>
<BR>
atha mṛtpiṇḍamapādatte | yāvantaṃ nidhaye 'lam makhasya śiro 'sīti yajño vai<BR>
makhastasyaitacira āhavanīyo vai yajñasya śira āhavanīyamu vā etaṃ ceṣyanbhavati<BR>
tasmādāha makhasya śiro 'sīti <BR>
<BR>
<BR>
<BR>
6.5.2.[2]<BR>
<BR>
yadvevāha makhasya śiro 'sīti | jāyata eṣa etadyaccīyate śīrṣato vai mukhato<BR>
jāyamāno jāyate śīṣato mukhato jāyamāno jāyātā iti <BR>
<BR>
<BR>
<BR>
6.5.2.[3]<BR>
<BR>
tam prathayati | vasavastvā kṛṇvantu gāyatreṇa candasāṅgirasvadityayaṃ haiṣa loko<BR>
nidhistametadvasavo gāyatreṇa candasākurvaṃstathaivainamayametadgāyatreṇa<BR>
candasā karotyaṅgirasvaditi prāṇo vā aṅgirā dhruvāsīti sthirāsītyetadatho<BR>
pratiṣṭhitāsīti pṛthivyasīti pṛthivī hyeṣa nidhirdhārayā mayi prajāṃ rāyaspoṣaṃ<BR>
gaupatyaṃ suvīryaṃ sajātānyajamānāyetyetadvai vasava imaṃ lokaṃ kṛtvā<BR>
tasminnetāmāśiṣamāśāsata tathaivaitadyajamāna imaṃ lokaṃ kṛtvā<BR>
tasminnetāmāśiṣamāśāste tām prādeśamātrīṃ kṛtvāthāsyai sarvatastīramunnayati <BR>
<BR>
<BR>
<BR>
6.5.2.[4]<BR>
<BR>
atha pūrvamuddhimādadhāti | rudrāstvā kṛṇvantu traiṣṭubhena<BR>
candasāṅgirasvadityantarikṣaṃ haiṣa uddhistametadrudrāstraiṣṭubhena<BR>
candasākurvaṃstathaivainamayametattraiṣṭubhena candasā karotyaṅgirasvaditi prāṇo<BR>
vā aṅgirā dhruvāsīti sthirāsītyetadatho pratiṣṭhitāsītyantarikṣamasītyantarikṣaṃ<BR>
hyeṣa uddhirdhārayā mayi prajāṃ rāyaspoṣaṃ gaupatyaṃ suvīryaṃ<BR>
sajātānyajamānāyetyetadvai rudrā antarikṣaṃ kṛtvā tasminnetāmāśiṣamāśāsata<BR>
tathaivaitadyajamāno 'ntarikṣaṃ kṛtvā tasminnetāmāśiṣamāśāste tāṃ saṃlipya<BR>
saṃślakṣṇya<BR>
<BR>
<BR>
<BR>
6.5.2.[5]<BR>
<BR>
athottaramuddhimādadhāti | ādityāstvā kṛṇvantu jāgatena candasāṅgirasvaditi<BR>
dyaurhaiṣa uddhistametadādityā jāgatena<BR>
candasākurvaṃstathaivainamayametajjāgatena candasā karotyaṅgirasvaditi prāṇo vā<BR>
aṅgirā dhruvāsīti sthirāsītyetadatho pratiṣṭhitāsīti dyaurasīti dyaurhyeṣa<BR>
uddhirdhārayā mayi prajāṃ rāyaspoṣaṃ gaupatyaṃ suvīryaṃ<BR>
sajātānyajamānāyetyetadvā ādityā divaṃ kṛtvā tasyāmetāmāśiṣamāśāsata<BR>
tathaivaitadyajamāno divaṃ kṛtvā tasyāmetāmāśiṣamāśāste<BR>
<BR>
<BR>
<BR>
6.5.2.[6]<BR>
<BR>
athaitena caturthena yajuṣā karoti | viśve tvā devā vaiśvānarāḥ kṛṇvantvānuṣṭubhena<BR>
candasāṅgirasvaditi diśo haitadyajuretadvai viśve devā vaiśvānarā eṣu<BR>
lokeṣūkhāyāmetena caturthena yajuṣā diśo 'dadhustathaivaitadyajamāna eṣu<BR>
lokeṣūkhāyāmetena caturthena yajuṣā diśo dadhātyaṅgirasvaditi prāṇo vā aṅgirā<BR>
dhruvāsīti sthirāsītyetadatho pratiṣṭhitāsīti diśo 'sīti diśo hyetadyajurdhārayā mayi<BR>
prajāṃ rāyaspoṣaṃ gaupatyaṃ suvīryaṃ sajātānyajamānāyetyetadvai viśve devā<BR>
vaiśvānarā diśaḥ kṛtvā tāsvetāmāśiṣamāśāsata tathaivaitadyajamāno diśaḥ kṛtvā<BR>
tāsvetāmāśiṣamāśāste<BR>
<BR>
<BR>
<BR>
6.5.2.[7]<BR>
<BR>
tenaitenāntarataśca bāhyataśca karoti | tasmādeṣāṃ lokānāmantarataśca bāhyataśca<BR>
diśā 'parimitametena karotyaparimitā hi diśaḥ <BR>
<BR>
<BR>
<BR>
6.5.2.[8]<BR>
<BR>
tām prādeśamātrīmevordhvāṃ karoti | prādeśamātrīṃ tiraścīm prādeśamātro vai<BR>
garbho viṣṇuryonireṣā garbhasammitāṃ tadyoniṃ karoti<BR>
<BR>
<BR>
6.5.2.[9]<BR>
<BR>
sā yadi varṣīyasī prādeśātsyāt | etena yajuṣā hrasīyasīṃ kuryādyadi hrasīyasyetena<BR>
varṣīyasīm <BR>
<BR>
<BR>
<BR>
6.5.2.[10]<BR>
<BR>
sa yadyekaḥ paśuḥ syāt | ekaprādeśāṃ kuryādatha yadi pañca paśavaḥ syuḥ<BR>
pañcaprādeśāṃ kuryādiṣumātrīṃ vā vīryaṃ vā iṣuvīryaṃsammitaiva tadbhavati<BR>
pañcaprādeśā ha sma tveva pureṣurbhavati<BR>
<BR>
<BR>
<BR>
6.5.2.[11]<BR>
<BR>
atha tiraścīṃ rāsnām paryasyati | diśo haiva saitadvai devā imāṃlokānukhāṃ kṛtvā<BR>
digbhiradṛṃhandigbhiḥ paryatanvaṃstathaivaitadyajamāna imāṃlokānukhāṃ kṛtvā<BR>
digbhidṛṃhati digbhiḥ paritanoti <BR>
<BR>
<BR>
<BR>
6.5.2.[12]<BR>
<BR>
tāmuttare vitṛtīye paryasyati | atra haiṣāṃ lokānāmantāḥ samāyanti<BR>
tadevaināṃstaddūṃhati<BR>
<BR>
<BR>
<BR>
6.5.2.[13]<BR>
<BR>
adityai rāsnāsīti | varuṇyā vai yajñe rajjuravaruṇyāmevaināmetadrāsnāṃ kṛtvā<BR>
paryasyati<BR>
<BR>
<BR>
<BR>
6.5.2.[14]<BR>
<BR>
atha catasra ūrdhvāḥ karoti | tūṣṇīmeva diśo haiva tā etadvai devā imāṃlokānukhāṃ<BR>
kṛtvā digbhiḥ sarvato 'dṛṃhaṃstathaivaitadyajamāna imāṃlokānukhāṃ kṛtvā digbhiḥ<BR>
sarvato dṛṃhati <BR>
<BR>
<BR>
<BR>
6.5.2.[15]<BR>
<BR>
tā etā aitasyai bhavanti | etadvā etā etāmastabhnuvastathaivaināmetatstabhnuvanti<BR>
tadyadata ūrdhvaṃ tadetayā tiraścyā dṛḍhamatha yadato 'rvāktadetābhiḥ <BR>
<BR>
<BR>
<BR>
6.5.2.[16]<BR>
tāsāmagreṣu stanānunnayanti | etadvai devā imāṃlokānukhāṃ kṛtvaitai stanaiḥ<BR>
sarvānkāmānaduhata tathaivaitadyajamāna imāṃlokānukhāṃ kṛtvaitai stanaiḥ<BR>
sarvānkāmānduhai<BR>
<BR>
<BR>
<BR>
6.5.2.[17]<BR>
<BR>
saiṣā gaureva | ime vai lokā ukheme lokā gaustasyā etadūdho yaiṣā tiraścī rāsnā sā<BR>
vitṛtīye bhavati vitṛtīye hi gorūdhaḥ<BR>
<BR>
<BR>
<BR>
6.5.2.[18]<BR>
<BR>
tasyai stanānunnayati | ūdhasastatstanānunnayati sā catustanā bhavati catustanā hi<BR>
gauḥ <BR>
<BR>
<BR>
<BR>
6.5.2.[19]<BR>
<BR>
tāṃ haike dvistanāṃ kurvanti | atho aṣṭastanāṃ na tathā kuryādye vai goḥ<BR>
kanīyastanāḥ paśavo ye bhūyastanā anupajīvanīyatarā vā asyaite 'nupajīvanīyatarāṃ<BR>
haināṃ te kurvate 'tho ha te na gāṃ kurvate śunīṃ vāviṃ vā vaḍabāṃ vā tasmāttathā<BR>
na kuryāt<BR>
<BR>
<BR>
<BR>
6.5.2.[20]<BR>
<BR>
athāsyai bilamabhipadyate | aditiṣṭe bilaṃ gṛbhṇātviti vāgvā aditiretadvā enāṃ devāḥ<BR>
kṛtvā vācādityā niraṣṭhāpayaṃstathaivaināmayametatkṛtvā vācādityā niṣṭhāpayati <BR>
<BR>
<BR>
<BR>
6.5.2.[21]<BR>
<BR>
tām parigṛhya nidadhāti | kṛtvāya sā mahīmukhāmiti kṛtvāya sā<BR>
mahatīmukhāmityetanmṛnmayīṃ yonimagnaya iti mṛnmayī hyeṣā yoniragneḥ<BR>
putrebhyaḥ prāyacadaditiḥ śrapayānityetadvā enāmaditiḥ kṛtvā devebhyaḥ putrebhyaḥ<BR>
śrapaṇāya prāyacattathaivaināmayametatkṛtvā devebhyaḥ śrapaṇāya prayacati <BR>
<BR>
<BR>
<BR>
6.5.2.[22]<BR>
<BR>
tā haike tisraḥ kurvanti | trayo vā ime lokā ime lokā ukhā iti vadanto 'tho anyo<BR>
'nyasyai prāyaścityai yadītarā bhetsyate 'thetarasyām bhariṣyāmo<BR>
yadītarāthetarasyāmiti na tathā kuryādyo vā eṣa nidhiḥ prathamo 'yaṃ sa loko yaḥ<BR>
pūrva uddhirantarikṣaṃ tadya uttaro dyauḥ sātha yadetaccaturthaṃ yajurdiśo haiva<BR>
tadetāvadvā idaṃ sarva yāvadime ca lokā diśaśca sa yadatropāharedati tadrecayedyadu<BR>
vai yajñe'tiriktaṃ kriyate yajamānasya taddviṣantam bhrātṛvyamabhyatiricyate yadu<BR>
bhinnāyai prāyaścittiruttarasmiṃstadanvākhyāne<BR>
<BR>
<BR>
6.5.3.[1]<BR>
<BR>
tasyā etasyā aṣāḍhām pūrvāṃ karoti | iyaṃ vā aṣāḍheyamu vā eṣāṃ lokānām<BR>
prathamāsṛjyata tāmetasyā eva mṛdaḥ karotyeṣāṃ hyeva lokānāmiyam mahiṣī karoti<BR>
mahiṣī hīyaṃ tadyaiva prathamā vittā sā mahiṣī <BR>
<BR>
<BR>
<BR>
6.5.3.[2]<BR>
<BR>
pādamātrī bhavati | pratiṣṭhā vai pāda iyamu vai pratiṣṭhā tryālikhitā bhavati<BR>
trivṛddhīyam<BR>
<BR>
<BR>
<BR>
6.5.3.[3]<BR>
<BR>
athokhāṃ karoti | imāṃstallokānkarotyatha viśvajyotiṣaḥ karotyetā devatā agniṃ<BR>
vāyumādityametā hyeva devatā viśvaṃ jyotistā etasyā eva mṛdaḥ<BR>
karotyebhyastallokebhya etāndevānnirmimīte yajamānaḥ karoti tryalikhitā bhavanti<BR>
trivṛto hyete devā ityadhidevatam <BR>
<BR>
<BR>
<BR>
6.5.3.[4]<BR>
<BR>
athādhyātmam | ātmaivokhā vāgaṣāḍhā tām pūrvā karoti purastāddhīyamātmano<BR>
vāktāmetasyā eva mṛdaḥ karotyātmano hyeveyaṃ vāṅnahiṣi karoti mahiṣī hi<BR>
vāktryālikhitā bhavati tredhāvihitā hi vāgṛco yajūṃṣi sāmānyatho yadidaṃ trayaṃ vāco<BR>
rūpamupāṃśu vyantarāmuccaiḥ <BR>
<BR>
<BR>
<BR>
6.5.3.[5]<BR>
athokhāṃ karoti | ātmānaṃ tatkarotyatha viśvajyotiṣaḥ karoti prajā vai viśvajyotiḥ<BR>
prajā hyeva viśvaṃ jyotiḥ prajananamevaitatkaroti tā etasyā eva mṛdaḥ<BR>
karotyātmanastatprajāṃ nirmimīte yajamānaḥ karoti yajamānastadātmanaḥ prajāṃ<BR>
karotyanantarhitāḥ karotya nantarhitāṃ tadātmanaḥ prajāṃ karotyuttarāḥ<BR>
karotyuttarāṃ tadātmanaḥ prajāṃ karoti tryālikhitā bhavanti trivṛddhi prajātiḥ pitā<BR>
mātā putro 'tho garbha ulbaṃ jarāyu<BR>
<BR>
<BR>
<BR>
6.5.3.[6]<BR>
<BR>
tā etā yajuṣkṛtāyai karoti | ayajuṣkṛtāyā itarā niruktā eā bhavantyaniruktā itarāḥ<BR>
parimitā etā bhavantyaparimitā itarāḥ<BR>
<BR>
<BR>
<BR>
6.5.3.[7]<BR>
<BR>
prajāpatireṣo 'gniḥ | ubhayamvetatprajāpatirniruktaścāniruktaśca<BR>
parimitaścāparimitaśca tadyā yajuṣkṛtāyai karoti yadevāsya niruktam parimitaṃ<BR>
rūpaṃ tadasya tena saṃskarotyatha yā ayajuṣkṛtāyai yadevāsyāniruktamaparimitaṃ<BR>
rūpaṃ tadasya tena saṃskaroti sa ha vā etaṃ sarvaṃ kṛtsnam prajāpatiṃ saṃskaroti ya<BR>
evaṃ vidvānetadevaṃ karotyathopaśayāyai piṇḍam pariśinaṣṭi prāyaścittibhyaḥ<BR>
<BR>
<BR>
<BR>
6.5.3.[8]<BR>
<BR>
athaināṃ dhūpayati | sthemne nvevātho karmaṇaḥ prakṛtatāyai yadveva dhūpayati śira<BR>
etadyajñasya yadukhā prāṇo dhūmaḥ śīrṣaṃstatprāṇaṃ dadhāti<BR>
<BR>
<BR>
<BR>
6.5.3.[9]<BR>
<BR>
aśvaśakairdhūpayati | prājāpatyo vā aśvaḥ prajāpatiragnirno vā ātmātmānaṃ<BR>
hinastyahiṃsāyai tadvai śaknaiva taddhi jagghaṃ yātayāma tatho ha naivāśvaṃ hinasti<BR>
netarānpaśūn <BR>
<BR>
<BR>
<BR>
6.5.3.[10]<BR>
<BR>
vasavastvā dhūpayantu | gāyatreṇa candasāṅgirasvadrudrāstvā dhūpayantu<BR>
traiṣṭubhena candasāṅgirasvadādityāstvā dhūpayantu jāgatena candasāṅgirasvadviśve<BR>
tvā devā vaiśvānarā dhūpayantvānuṣṭubhena candasāṅgirasvadindrastvā dhūpayatu<BR>
varuṇastvā dhūpayatu viṣṇustvā dhūpayatvityetābhirevaināmetaddevatābhirdhūpayati <BR>
<BR>
<BR>
<BR>
6.5.3.[11]<BR>
<BR>
saptāśvaśakāni bhavanti | spta yajūṃṣi saptatayya etā devatāḥ sapta śīrṣanprāṇā yadu<BR>
vā api bahukṛtvaḥ sapta-sapta saptaiva tacīrṣaṇyeva tatsapta prāṇāndadhāti<BR>
<BR>
<BR>
<BR>
6.5.4.[1]<BR>
<BR>
athainamasyāṃ khanati | etadvai devā abibhayuryadvai na imamiha rakṣāṃsi nāṣṭrā<BR>
na hanyuriti tasmā imāmevātmānamakurvanguptyā ātmātmānaṃ gopsyatīti<BR>
<BR>
<BR>
<BR>
6.5.4.[2]<BR>
<BR>
taṃ vā adityā khanati | iyaṃ vā aditirno vā ātmātmānaṃ hinastyahiṃsāyai yadanyayā<BR>
devatayā khaneddhiṃsyāddhainam<BR>
<BR>
<BR>
<BR>
6.5.4.[3]<BR>
<BR>
aditiṣṭvā devī viśvadevyāvatī | pṛthivyāḥ sadhasthe aṅgirasvatkhanatvavaṭetyavaṭo<BR>
haiṣa devatrātra sā vaiṇavyabhrirutsīdati catuḥsraktireṣa kūpo bhavati catasro vai<BR>
diśaḥ sarvābhya evainametaddigbhyaḥ khanatyatha<BR>
racanamavadhāyāṣāḍhāmavadadhāti tūṣṇīmeva tāṃ hi pūrvāṃ karoti<BR>
<BR>
<BR>
<BR>
6.5.4.[4]<BR>
<BR>
athokhāmavadadhāti | devānāṃ tvā patnīrdevīrviśvadevyāvatīḥ pṛthivyāḥ sadhasthe<BR>
aṅgirasvaddadhatūkha iti devānāṃ haitāmagre patnīrdevīrviśvadevyāvatīḥ pṛthivyāḥ<BR>
sadhasthe 'ṅgirasvaddadhustābhirevaināmetaddadhāti tā ha tā oṣadhaya evauṣadhayo<BR>
vai devānām patnya oṣadhibhirhīdaṃ sarvaṃ<BR>
hitamoṣadhibhirevaināmetaddadhātyatha viśvajyotiṣo 'vadadhāti tūṣṇīmevātha<BR>
pacanamavadhāyābhīnddhe <BR>
<BR>
<BR>
<BR>
6.5.4.[5]<BR>
<BR>
dhiṣaṇāstvā devīḥ | viśvadevyāvatīḥ pṛthivyāḥ sadhasthe aṅgirasvadabhīndhatāmukha<BR>
iti dhiṣaṇā haitāmagre devīrviśvadevyāvatīḥ pṛthivyāḥ sadhasthe 'ṅgirasvadabhīdhire<BR>
tābhirevaināmetadabhīnddhe sā ha sā vāgeva vāgvai dhiṣaṇā vācā hīdaṃ<BR>
sarvamiddhaṃ vācaivaināmetadabhīnddhe 'thaitāni trīṇi yajūṃṣīkṣamāṇa eva japati <BR>
<BR>
<BR>
<BR>
6.5.4.[6]<BR>
<BR>
varūtrīṣṭvā devīḥ | viśvadevyāvatīḥ pṛthivyāḥ sadhastha aṅgirasvacrapayantūkha iti<BR>
varūtrīrhaitāmagre devīrviśvadevyāvatīḥ pṛthivyāḥ sadhasthe 'ṅgirasvacrapayāṃ<BR>
cakrustābhirevaināmetacrapayati tāni ha tānyahorātrāṇyevāhorātrāṇi vai varūtrayo<BR>
'horātrairhīdaṃ sarvaṃ vṛtamahorātrairevaināmetacrapayati <BR>
<BR>
<BR>
<BR>
6.5.4.[7]<BR>
<BR>
gnāstvā devīḥ | viśvadevyāvatīḥ pṛthivyāḥ sadhasthe aṅgirasvatpacantūkha iti gnā<BR>
haitāmagre devīrviśvadevyāvatīḥ pṛthivyāḥ sadhasthe<BR>
'ṅgirasvatpecustābhiravaināmetatpacati tāni ha tāni candāṃsyeva candāṃsi vai<BR>
gnāścandobhirhi svargaṃ lokaṃ gacanti candobhirevaināmetatpacati<BR>
<BR>
<BR>
<BR>
6.5.4.[8]<BR>
<BR>
janayastvācinnapatrā devīḥ | viśvadevyāvatīḥ pṛthivyāḥ sadhasthe<BR>
aṅgirasvatpacantūkha iti janayo haitāmagre 'cinnapatrā devīrviśvadevyāvatīḥ<BR>
pṛthivyāḥ sadhasthe aṅgirasvatpecustābhirevaināmetatpacati tāni ha tāni<BR>
nakṣatrāṇyeva nakṣatrāṇi vai janayo ye hi janāḥ puṇyakṛtaḥ svargaṃ lokaṃ yanti<BR>
teṣāmetāni jyotīṃṣi nakṣatrairevaināmetatpacati<BR>
<BR>
<BR>
<BR>
6.5.4.[9]<BR>
sa vai khanatyekena | avadadhātyekenābhīnddha ekena śrapayatyekena dvābhyām<BR>
pacati tasmāddviḥ saṃvatsarasyānnam pacyate tāni ṣaṭ sampadyante ṣadṛtavaḥ<BR>
saṃvatsaraḥ saṃvatsaro 'gniryāvānagniryāvatyasya mātrā tāvattadbhavati<BR>
<BR>
<BR>
<BR>
6.5.4.[10]<BR>
<BR>
atha mitrasya carṣaṇīdhṛta iti | maitreṇa yajuṣopanyācarati yāvatkiyaccopanyācarati<BR>
na vai mitraṃ kaṃ cana hinasti na mitraṃ kaścana hinasti tatho haiṣa etāṃ na hinasti<BR>
no etameṣā tāṃ divaivopavapeddivodvapedaharhyāgneyam<BR>
<BR>
<BR>
<BR>
6.5.4.[11]<BR>
<BR>
tāṃ sāvitreṇa yajuṣvodapati | savitā vai prasavitā savitṛprasūta evaināmetadudvapati<BR>
devastvā savitodvapatu supāṇiḥ svaṅguriḥ subāhuruta śaktyeti sarvamu hyetatsavitā <BR>
<BR>
<BR>
<BR>
6.5.4.[12]<BR>
<BR>
athainām paryāvartayati | avyathamānā pṛthivyāmāśā diśa āpṛṇetyavyathamānā tvam<BR>
pṛthivyāmāśā diśo rasenāpūrayetyetat<BR>
<BR>
<BR>
<BR>
6.5.4.[13]<BR>
<BR>
athaināmudyacati | utthāya bṛhatī bhavetyutthāya hīme lokā bṛhanta udu tiṣṭha<BR>
dhruvā tvamityudu tiṣṭha sthirā tvam pratiṣṭhitetyetat<BR>
<BR>
<BR>
<BR>
6.5.4.[14]<BR>
<BR>
tām parigṛhya nidadhāti | mitraitāṃ ta ukhā paridadāmyabhittyā eṣā mā bhedityayaṃ<BR>
vai vāyurmitro yo 'yam pavate tasmā evaināmetatparidadāti guptyai te heme lokā<BR>
mitraguptāstasmādeṣāṃ lokānāṃ na kiṃ cana mīyate<BR>
<BR>
<BR>
<BR>
6.5.4.[15]<BR>
<BR>
athaināmācṛṇatti | sthemne nvevātho karmaṇaḥ prakṛtatāyai yadvevācūṇatti śira<BR>
etadyajñasya yadukhā prāṇaḥ payaḥ śīrpastatprāṇaṃ dadhātyatho yoṣā vā ukhā<BR>
yoṣāyāṃ tatpayo dadhāti tasmādyoṣāyām payaḥ<BR>
<BR>
<BR>
<BR>
6.5.4.[16]<BR>
<BR>
ajāyai payasācṛṇatti | prajāpatervai śokādajā samabhavanprajāpatiragnirno vā<BR>
ātmātmānaṃ hinastyahiṃsāyai yadvevājāyā ajā ha sarvā oṣadhīratti<BR>
sarvāsāmevaināmetadoṣadhīnāṃ rasenācṛṇatti<BR>
<BR>
<BR>
<BR>
6.5.4.[17]<BR>
<BR>
vasavastvācūndantu | gāyatreṇa candasāṅgirasvadrudrāstvācṛndantu traiṣṭubhena<BR>
candasāṅgirasvadādityāstvācṛndantu jāgatena candasāṅgirasvadviśve tvā devā<BR>
vaiśvānarā ācṛndantvānuṣṭubhena<BR>
candasāṅgirasvadityetābhirevaināmetaddevatābhirācṛṇatti sa vai yābhireva devatābhiḥ<BR>
karoti tābhirdhūpayati tābhirācṛṇatti yo vāva karma karoti sa evaṃ tasyopacāraṃ veda<BR>
tasmādyābhireva devatābhiḥ karoti tābhirdhūpayati tābhirācṛṇatti<BR>
<BR>
<BR>
<BR>
6.6.1.[1]<BR>
<BR>
bhūyāṃsi havīṃṣi bhavanti | agnicityāyāṃ yadu cānagnicityāyāmatīni ha karmāṇi santi<BR>
yānyanyatkarmāti tānyatīni teṣāmagnicityā rājasūyo vājapeyī<BR>
'śvamedhastadyattānyanyāni karmāṇyati tasmāttānyatīni <BR>
<BR>
<BR>
<BR>
6.6.1.[2]<BR>
<BR>
āgnāvaiṣṇava ekādaśakapālaḥ | tadadhvarasya dīkṣaṇīyaṃ vaiśvānaro dvādaśakapāla<BR>
ādityaśca caruste agneḥ<BR>
<BR>
<BR>
<BR>
6.6.1.[3]<BR>
<BR>
sa yadāgnāvaiṣṇavameva nirvapet | netare haviṣī adhvarasyaiva dīkṣaṇīyaṃ kṛtaṃ<BR>
syānnāgneratha yaditare eva haviṣī nirvapennāgnāvaiṣṇavamagnereva dīkṣaṇīyaṃ<BR>
kṛtaṃ syānnādhvarasya <BR>
<BR>
<BR>
<BR>
6.6.1.[4]<BR>
<BR>
ubhayāni nirvapati | adhvarasya cāgneścobhayaṃ hyetatkarmādhvarakarma<BR>
cāgnikarma cādhvarasya pūrvamathāgnerupāyi hyetatkarma yadagnikarma<BR>
<BR>
<BR>
<BR>
6.6.1.[5]<BR>
<BR>
sa ya eṣa āgnāvaiṣṇavaḥ | tasya tadeva brāhmaṇaṃ yatpuraścaraṇe vaiśvānaro<BR>
dvādaśakapālo vaiśvānaro vai sarve 'gnayaḥ sarveṣāmagnīnāmupāptyai<BR>
dvādaśakapālo dvādaśa māsāḥ saṃvatsaraḥ saṃvatsaro vaiśvānaraḥ<BR>
<BR>
<BR>
<BR>
6.6.1.[6]<BR>
<BR>
yadvevaitaṃ vaiśvānaraṃ nirvapati | vaiśvānaraṃ vā etamagniṃ janayiṣyanbhavati<BR>
tametatpurastāddīkṣaṇīyāyāṃ reto bhūtaṃ siñcati yādṛgvai yonau retaḥ sicyate<BR>
tādṛgjāyate tadyadetamatra vaiśvānaraṃ reto bhūtaṃ siñcati tasmādeṣo 'mutra<BR>
vaiśvānaro jāyate <BR>
<BR>
<BR>
<BR>
6.6.1.[7]<BR>
<BR>
yadvevaite haviṣī nirvapati | kṣatraṃ vai vaiśvānaro viḍeṣa ādityaścaruḥ kṣatraṃ ca<BR>
tadviśaṃ ca karoti vaiśvānaram pūrvaṃ nirvapati kṣatraṃ tatkṛtvā viśe karoti <BR>
<BR>
<BR>
<BR>
6.6.1.[8]<BR>
<BR>
eka eṣa bhavati | ekadevatya ekasthaṃ tatkṣatramekasthāṃ śriyaṃ karoti caruritaro<BR>
bahudevatyo bhūmā vā eṣa taṇḍulānāṃ yaccarurbhūmo eṣa devānāṃ yadādityā viśi<BR>
tadbhūmānaṃ dadhātītyadhidevatam<BR>
<BR>
<BR>
<BR>
6.6.1.[9]<BR>
<BR>
athādhyātmam | śira eva vaiśvānara ātmaiṣa ādityaścaruḥ śiraśca tadātmānaṃ ca<BR>
karoti vaiśvānaram pūrvaṃ nirvapati śirastatkṛtvātmānaṃ karoti<BR>
<BR>
<BR>
<BR>
6.6.1.[10]<BR>
<BR>
eka eṣa bhavati | ekamiva hi śiraścaruritaro bahudevatyo bhūmā vā eṣa taṇḍulānāṃ<BR>
yaccarurbhūmo eṣo 'ṅgānāṃ yadātmātmaṃstadaṅgānām bhūmānaṃ dadhāti <BR>
<BR>
<BR>
<BR>
6.6.1.[11]<BR>
<BR>
ghṛta eṣa bhavati | ghṛtabhājanā hyādityāḥ svenaivainānetadbhāgena svena rasena<BR>
prīṇātyupāṃśvetāni havīṃṣi bhavanti reto vā atra yajña upāṃśu vai retaḥ sicyate <BR>
<BR>
<BR>
<BR>
6.6.1.[12]<BR>
<BR>
athaudgrabhaṇāni juhoti | audgrabhaṇairvai devā ātmānamasmāllokātsvargaṃ<BR>
lokamabhyudagṛhṇata yadudagṛhṇata tasmādaudgrabhaṇāni tathaivaitadyajamāna<BR>
audgrabhaṇairevātmānamasmāllokātsvargaṃ lokamabhyudgṛhṇīte<BR>
<BR>
<BR>
<BR>
6.6.1.[13]<BR>
<BR>
tāni vai bhūyāṃsi bhavanti | agnicityāyāṃ yadu cānagnicityāyāṃ tasyākto<BR>
bandhurubhayāni bhavanti tasyokto 'dhvarasya pūrvāṇyathāgnestasyo evoktaḥ <BR>
<BR>
<BR>
6.6.1.[14]<BR>
<BR>
pañcādvarasya juhoti | pāṅkto yajño yāvānyajño yāvatyasya mātrā<BR>
tāvataivainametadreto bhūtaṃ siñcati saptāgneḥ saptacitiko 'gniḥ sapta 'rtavaḥ<BR>
saṃvatsaraḥ saṃvatsaro 'gniryāvānagniryāvatyasya mātrā tāvataivainametadreto bhūtaṃ<BR>
siñcati tānyubhayāni dvādaśa sampadyante dvādaśa māsāḥ saṃvatsaraḥ saṃvatsaro<BR>
'gniryāvānagniryāvatyasya mātrā tāvattadbhavati<BR>
<BR>
<BR>
<BR>
6.6.1.[15]<BR>
<BR>
sa juhoti | ākūtimagniṃ prayujaṃ svāhetyākūtādvā etadagre karma<BR>
samabhavattadevaitadetasmai karmaṇe prayuṅkte <BR>
<BR>
<BR>
<BR>
6.6.1.[16]<BR>
<BR>
mano meghāmagnim prayujaṃ svāheti | manaso vā etadagre karma<BR>
samabhavattadevaitadetasmai karmaṇe prayuṅkte<BR>
<BR>
<BR>
<BR>
6.6.1.[17]<BR>
<BR>
cittaṃ vijñātamagnim prayujaṃ svāheti | cittādvā etadagre karma<BR>
samabhavattadevaitadetasmai karmaṇe prayuṅkte<BR>
<BR>
<BR>
<BR>
6.6.1.[18]<BR>
<BR>
vāco vidhṛtimagnim prayujaṃ svāheti | vāco vā etadagre karma<BR>
samabhavattāmevaitadetasmai karmaṇe prayuṅkte <BR>
<BR>
<BR>
<BR>
6.6.1.[19]<BR>
<BR>
prajāpataye manave svāheti | prajāpatirvai manuḥ sa hīdaṃ sarvamamanuta<BR>
prajāpatirvā etadagre karmākarottamevaitadetasmai karmaṇe prayuṅkte<BR>
<BR>
<BR>
<BR>
6.6.1.[20]<BR>
<BR>
agnaye vaiśvānarāya svāheti | saṃvatsaro vā agnirvaiśvānaraḥ saṃvatsaro vā etadagre<BR>
karmākarottamevaitadetasmai karmaṇe prayuṅkte<BR>
<BR>
<BR>
<BR>
6.6.1.[21]<BR>
atha sāvitrīṃ juhoti | savitā vā etadagre karmākarottamevaitadetasmai karmaṇe<BR>
prayuṅkte viśvo devasya neturmarto vurīta sakhyam viśvo rāya iṣudhyati dyumnaṃ<BR>
vṛṇīta puṣyase svāheti yo devasya savituḥ sakhyaṃ vṛṇīte sa dyumnaṃ ca puṣṭiṃ ca<BR>
vṛṇīta eṣa asya sakhyaṃ vṛṇīte ya etatkarma karoti <BR>
<BR>
<BR>
<BR>
6.6.1.[22]<BR>
<BR>
tānyu haike | ukhāyāmevaitānyaudgrabhaṇāni juhvati kāmebhyo vā etāni hūyanta<BR>
ātmo eṣa yajamānasya yadukhātmanyajamānasya sarvānkāmānpratiṣṭhāpayāma iti<BR>
na tathā kuryādetasya vai yajñasya saṃsthitasyaitāsāmāhutīnāṃ yo<BR>
rasastadetadarciryaddīpyate tadyatsaṃsthite yajñe huteṣvaudgrabhaṇeṣūkhām<BR>
pravṛṇakti tadenāmeṣa yajña ārohati taṃ yajñam bibharti tasmātsaṃsthita eva yajñe<BR>
huteṣvaudgrabhaṇeṣūkhām pravṛñjyāt<BR>
<BR>
<BR>
<BR>
6.6.1.[23]<BR>
<BR>
muñjakulāyenāvastīrṇā bhavati | ādīpyāditi nveva yadveva muñjakulāyena<BR>
yonireṣāgneryanmuñjo na vai yonirgarbhaṃ hinastyahiṃsāyai yonirvai jāyamāno<BR>
jāyate yonerjāyamāno jāyātā iti <BR>
<BR>
<BR>
<BR>
6.6.1.[24]<BR>
<BR>
śaṇakulāyamantaram bhavati | ādipyāditi nveva yadveva śaṇakulāyam prajāpatiryasyai<BR>
yonerasṛjyata tasyā umā ulbamāsañcaṇā jarāyu tasmātte pūtayo jarāyu hi te na vai<BR>
jarāyu garbhaṃ hinastyahiṃsāyai jarāyuṇo vai jāyamāno jāyate jarāyuṇo jāyamāno<BR>
jāyātā iti<BR>
<BR>
<BR>
<BR>
6.6.2.[1]<BR>
<BR>
tāṃ tiṣṭhanpravṛṇakti ime vai lokā ukhā tiṣṭhantīva vā ime lokā atho tiṣṭhanvai<BR>
vīryavattamaḥ<BR>
<BR>
<BR>
<BR>
6.6.2.[2]<BR>
<BR>
udaṅ prāṅ tiṣṭhan | udaṅvai prāṅ tiṣṭhanprajāpatiḥ prajā asṛjat<BR>
<BR>
<BR>
<BR>
6.6.2.[3]<BR>
<BR>
yadvevodaṅ prāṅ tiṣṭhan | eṣā hobhayeṣāṃ devamanuṣyāṇāṃ digyadudīcī prācī<BR>
<BR>
<BR>
<BR>
6.6.2.[4]<BR>
yadvevodaṅ prāṅ tiṣṭhan | etasyāṃ ha diśi svargasya lokasya dvāraṃ tasmādudaṅ prāṅ<BR>
tiṣṭhannāhutīrjuhotyudaṅ prāṅ tiṣṭhandakṣiṇā nayati dvāraiva tatsvargasya lokasya<BR>
vittam prapādayati <BR>
<BR>
<BR>
<BR>
6.6.2.[5]<BR>
<BR>
mā su bhitthā mā su riṣa iti | yathaiva yajustathā bandhuramba dhṛṣṇu vīrayasva<BR>
sviti yoṣā vā ukhāmbeti vai yoṣāyā āmantraṇaṃ sviva vīrayasvāgniścedaṃ kariṣyatha<BR>
ityagniśca hyetatkariṣyantau bhavataḥ <BR>
<BR>
<BR>
<BR>
6.6.2.[6]<BR>
<BR>
dṛṃhasva devī pṛthivī svastaya iti | yathaiva yajustathā bandhurāsurī māyā svadhayā<BR>
kṛtāsīti prāṇo vā asustasyaiṣā māyā svadhayā katā juṣṭaṃ devebhya idamastu<BR>
havyāmeti yā evaitasminnagnāvāhutīrhoṣyanbhavati tā etadāhātho evaiva<BR>
havyamariṣṭā tvamudihi yajñe asminniti yathaivāriṣṭānārtaitasminyajña<BR>
udiyādevametadāha<BR>
<BR>
<BR>
<BR>
6.6.2.[7]<BR>
<BR>
dvābhyām pravṛṇakti | dvipādyajamāno yajamāno 'gniryāvānagniryāvatyasya mātrā<BR>
tāvataivaināmetatpravṛṇakti gāyatryā ca triṣṭubhā ca prāṇo gāyatryātmā<BR>
triṣṭubetāvānvai paśuryāvānprāṇaścātmā ca<BR>
tadyāvānpaśustāvataivaināmetatpravṛṇaktyatho agnirvai<BR>
gāyatrīndrastriṣṭubaindrāgno 'gniryāvānagniryāvatyasya mātrā<BR>
tāvataivaināmetatpravṛṇaktīndrāgnī vai sarve devāḥ sarvadevatyo<BR>
'gniryāvānagniryāvatyasya mātrā tāvataivaināmetatpravṛṇakti tayoḥ sapta padāni<BR>
saptacitiko gniḥ sapta 'rtavaḥ saṃvatsaraḥ saṃvatsaro 'gniryāvānagniryāvatyasya mātrā<BR>
tāvattadbhavati <BR>
<BR>
<BR>
<BR>
6.6.2.[8]<BR>
<BR>
tāṃ yadāgniḥ saṃtapati | athaināmarcirārohati yoṣā vā ukhā vṛṣāgnistasmādyadā vṛṣā<BR>
yoṣāṃ saṃtapatyathāsyāṃ reto dadhāti <BR>
<BR>
<BR>
<BR>
6.6.2.[9]<BR>
<BR>
taddhaike | yadi ciramarcirārohatyaṅgārānevāvapantyubhayenaiṣo 'gniriti na tathā<BR>
kuryādasthanvānvāva paśurjāyate 'tha taṃ nāgra evāsthanvantamiva nyṛṣanti reta<BR>
ivaiva dadhati reta u etadnasthikaṃ yadarcistasmādenāmarcirevārohet<BR>
<BR>
<BR>
<BR>
6.6.2.[10]<BR>
<BR>
tāṃ yadārcirārohati | athāsmintsamidhamādadhāti reto vā enāmetadāpadyata eṣo<BR>
'gnistasminnetāṃ retasi sambhūtiṃ dadhāti<BR>
<BR>
<BR>
<BR>
6.6.2.[11]<BR>
<BR>
sā kārmukī syāt | devāścāsurāścobhaye prājāpatyā aspardhanta te devā agnimanīkaṃ<BR>
kṛtvāsurānabhyāyaṃstasyārciṣaḥ pragṛhītasyāsurā agram prāvṛścaṃstadasyām<BR>
pratyatiṣṭhatsa kṛmuko 'bhavattasmātsa svādū raso hi tasmādu lohito 'cirhi sa eṣo<BR>
'gnireva yatkṛmuko 'gnimevāsminnetatsambhūtiṃ dadhāti<BR>
<BR>
<BR>
<BR>
6.6.2.[12]<BR>
<BR>
prādeśamātrī bhavati | prādeśamātro vai garbho<BR>
viṣṇurātmasammitāmevāsminnetatsambhūtiṃ dadhāti <BR>
<BR>
<BR>
<BR>
6.6.2.[13]<BR>
<BR>
ghṛte nyuttā bhavati | agniryasyai yonerasṛjyata tasyai<BR>
ghṛtamulbamāsīttasmāttatpratyuddīpyata ātmā hyasyaiṣa tasmāttasya na bhasma<BR>
bhavatyātmaiva tadātmānamapyeti na vā ulbaṃ garbhaṃ hinastyahiṃsāyā ulbādvai<BR>
jāyamāno jāyata ulbājjāyamāno jāyātā iti <BR>
<BR>
<BR>
<BR>
6.6.2.[14]<BR>
<BR>
tāmādadhāti | drvannaḥ sarpirāsutiriti dārvannaḥ sarpiraśana ityetatpratno hotā<BR>
vareṇya iti sanātano hotā vareṇya ityetatsahasasputro adbhuta iti balaṃ vai saho<BR>
balasya putro dbhuta ityetattiṣṭhannādadhāti svāhākāreṇa tasyopari bandhuḥ<BR>
<BR>
<BR>
<BR>
6.6.2.[15]<BR>
<BR>
tadvā ātmaivokhā | yonirmuñjāḥ śaṇā jarāyūlvaṃ ghṛtaṃ garbhaḥ samit <BR>
<BR>
<BR>
<BR>
6.6.2.[16]<BR>
<BR>
bāhyokhā bhavati | antare muñjā bāhyo hyātmāntarā yonirvāhye muñjā<BR>
bhavantyantare śaṇā bāhyā hi yonirantaraṃ jarāyu bāhye śaṇā bhavantyantaraṃ<BR>
ghṛtam bāhyaṃ hi jarāyvantaramulbam bāhyaṃ ghṛtam bhavatyantarā samidvāhyaṃ<BR>
hyulvamantaro garbha etebhyo vai jāyamāno jāyate tebhya evainametajjanayati <BR>
<BR>
<BR>
<BR>
6.6.3.[1]<BR>
<BR>
atha vaikaṅkatīmādadhāti | prajāpatiryām prathāmāhutimajuhotsa hutvā yatra<BR>
nyamṛṣṭha tato vikaṅkataḥ samabhavatsaiṣā<BR>
prathamāhutiryadvikaṅkatastāmasminnetajjuhoti tayainametatprīṇāti parasyā adhi<BR>
saṃvato 'varāṃ abhyātara yatrāhamasmi tāṃ aveti yathaiva yajustathā bandhuḥ<BR>
<BR>
<BR>
<BR>
6.6.3.[2]<BR>
<BR>
athaudumbarīmādadhāti | devāścāsurāścobhaye prājāpatyā aspardhanta te ha sarva<BR>
eva vanaspatayo 'surānabhyupeyurudumvaro haiva devānna jahau te devā asurānjitvā<BR>
teṣāṃ vanaspatīnavṛñjata<BR>
<BR>
<BR>
<BR>
6.6.3.[3]<BR>
<BR>
te hocuḥ | hanta yaiṣu vanaspatiṣūrgyo rasa udumbare taṃ dadhāma te<BR>
yadyapakrāmeyuryātayāmā apakrāmeyuryathā dhenurdugdhā yathānaḍvānūhivāniti<BR>
tadyaiṣu vanaspatiṣūrgyo rasa āsīdudumbare tamadadhustayaitadūrjā<BR>
sarvānvanaspatīnprati pacyate tasmātsa sarvadārdraḥ sarvadā kṣīrī<BR>
tadetatsarvamannaṃ yadudumbaraḥ sarve vanaspatayaḥ sarveṇaivainametadannena<BR>
prīṇāti sarvairvanaspatibhiḥ saminddhe<BR>
<BR>
<BR>
<BR>
6.6.3.[4]<BR>
<BR>
paramasyāḥ parāvata iti | yā paramā parāvadityetadrohidaśva ihāgahīti rohito<BR>
hāgneraśvaḥ purīṣyaḥ purupriya iti paśavyo bahupriya ityetadagne tvaṃ tarā mṛdha<BR>
ityagne tvaṃ tara sarvānpāpmana ityetat <BR>
<BR>
<BR>
<BR>
6.6.3.[5]<BR>
<BR>
athāparaśuvṛkṇamādadhāti | jāyata eṣa etadyaccīyate sa eṣa sarvāsmā annāya jāyata<BR>
etadvekamannaṃ yadaparaśuvṛkaṇaṃ tenainametatprīṇāti yadagne kāni kāni cidā te<BR>
dārūṇi dadhmasi sarvaṃ tadastu te ghṛtaṃ tajjuṣasva yaviṣṭhyeti yathaiva yajustathā<BR>
bandhustadyatkiṃ cāparaśuvṛkṇaṃ tadasmā etatsvadayati tadasmā annaṃ<BR>
kṛtvāpidadhāti<BR>
<BR>
<BR>
<BR>
6.6.3.[6]<BR>
<BR>
athādhaḥśayamādadhāti | jāyata eṣa etadyaccīyate sa eṣa sarvasmā annāya jāyata<BR>
etadvekamannaṃ yadadhaḥśayaṃ tenainametatprīṇāti yadattyupajihvikā yadvamro<BR>
atisarpatītyupajihvikā vā hi tadatti vamro vātisarpati sarvaṃ tadastu te ghṛtaṃ<BR>
tajjuṣasva yaviṣṭhyeti yathaiva yajustathā bandhustadyatkiṃ cādhaḥśayaṃ tadasmā<BR>
etatsvadayati tadasmā annaṃ kṛtvāpidadhāti<BR>
<BR>
<BR>
<BR>
6.6.3.[7]<BR>
athaitā uttarāḥ pālāśyo bhavanti | brahma vai palāśo brahmaṇaivainametatsaminddhe<BR>
yadveva pālāśyaḥ somo vai palāśa eṣo ha<BR>
paramāhutiryatsomāhutistāmasminnetajjuhīti tayainametatprīṇāti <BR>
<BR>
<BR>
<BR>
6.6.3.[8]<BR>
<BR>
aharaharaprayāvam bharanta iti | aharaharamattā āharanta ityetadaśvāyeva tiṣṭhate<BR>
ghāsamasmā iti yathāśvāya tiṣṭhate ghāsamityetadrāyaspoṣeṇa samiṣā madanta iti<BR>
rayyā ca poṣeṇa ca samiṣā madanta ityetadagne mā te prativeśā riṣāmeti yathaivāsya<BR>
prativeśo na riṣyedevametadāha <BR>
<BR>
<BR>
<BR>
6.6.3.[9]<BR>
<BR>
nābhā pṛthivyāḥ samidhāne agnāviti | eṣā ha nābhiḥ pṛthivyai yatraiṣa<BR>
etatsamidhyate rāyaspoṣāya bṛhate havāmaha iti rayyai ca poṣāya ca bṛhate<BR>
havāmaha ityetadirammadamitīrayā hyeṣa matto bṛhadukthamiti bṛhaduktho hyeṣa<BR>
yajatrami ti yajñiyamityetajjetāramagnim pṛtanāsu sāsahimiti jetā hyagniḥ pṛtanā u<BR>
sāsahiḥ<BR>
<BR>
<BR>
<BR>
6.6.3.[10]<BR>
<BR>
yāḥ senā abhītvarīḥ | daṃṣṭrābhyām malimlūnye janeṣu malimlavo yo<BR>
asmabhyamarātīyādyaśca no dveṣate janaḥ nindādyo asmāndhipsācca sarvaṃ tam<BR>
masmasā kurviti<BR>
<BR>
<BR>
<BR>
6.6.3.[11]<BR>
<BR>
etadvai devāḥ | yaścainānadveḍyaṃ cādviṣustamasmā annaṃ<BR>
kṛtvāpyadadhustenainamaprīṇannannamahaitasyābhavadadahadu devānām pāpmānaṃ<BR>
tathaivaitadyajamāno yaścainaṃ dveṣṭi yaṃ ca dveṣṭi tamasmā annaṃ kṛtvāpidadhāti<BR>
tenainam prīṇātyannamahaitasya bhavati dahatyu yajamānasya pāpmānam <BR>
<BR>
<BR>
<BR>
6.6.3.[12]<BR>
<BR>
tā etā ekādaśādadhāti | akṣatriyasya vāpurohitasya vāsarvaṃ vai tadyadekādaśāsarvaṃ<BR>
tadyadakṣatriyo vāpurohito vā<BR>
<BR>
<BR>
<BR>
6.6.3.[13]<BR>
<BR>
dvādaśa kṣatriyasya vā purohitasya vā | sarvaṃ vai tadyaddvādaśa sarvaṃ<BR>
tadyatkṣatriyo vā purohito vā<BR>
<BR>
<BR>
6.6.3.[14]<BR>
<BR>
sa purohitasyādadhāti | saṃśitam me brahma saṃśitaṃ vīryam balam saṃśitaṃ kṣatraṃ<BR>
jiṣṇu yasyāhamasmi purohita iti tadasya brahma ca kṣatraṃ ca saṃśyati <BR>
<BR>
<BR>
<BR>
6.6.3.[15]<BR>
<BR>
atha kṣatriyasya | udeṣām bāhū atiramudvarco atho balam kṣiṇomi<BR>
brahmaṇāmitrānunnayāmi svāṃ ahamiti yathaiva<BR>
kṣiṇuyādamitrānunnayetsvānevametadāhobhetvevaite ādadhyādayaṃ vā agnirbrahma<BR>
ca kṣatraṃ cemamevaitadagnimetābhyāmubhābhyāṃ saminddhe brahmaṇā ca<BR>
kṣatreṇa ca <BR>
<BR>
<BR>
<BR>
6.6.3.[16]<BR>
<BR>
tāstrayodaśa sampadyante | trayodaśa māsāḥ saṃvatsaraḥ saṃvatsaro<BR>
'gniryāvānagniryāvatyasya mātrā tāvataivainametadannena prīṇāti <BR>
<BR>
<BR>
<BR>
6.6.3.[17]<BR>
<BR>
prādeśamātryo bhavanti | prādeśamātro vai garbho<BR>
viṣṇurannametadātmasammitenaivainametadannena prīṇāti yadu vā<BR>
ātmasammitamannaṃ tadavati tanna hinasti yadbhūyo hinasti tadyatkanīyo na<BR>
tadavati tiṣṭhannādadhāti tasyopari bandhuḥ svāhākāreṇa reto vā idaṃ<BR>
siktamayamagnistasminyatkāṣṭhānyasvāhākṛtānyabhyādadhyāddhiṃsyāddhainaṃ tā<BR>
yatsamidhastena nāhutayo yadu svāhākāreṇa tenānnamannaṃ hi svāhākārastatho<BR>
hainaṃ na hinasti <BR>
<BR>
<BR>
<BR>
6.6.4.[1]<BR>
<BR>
atha viṣṇukramānkrāntvā | vātsapreṇopasthāyāstamita āditye bhasmaiva<BR>
prathamamudvapatyetadvā enametenānnena prīṇātyetābhiḥ samidbhistasyānnasya<BR>
jagghasyaiṣa pāpmā sīdati bhasma tenainametadvyāvartayati<BR>
tasminnapahatapāpmanvācaṃ visṛjate vācaṃ visṛjya samidhamādadhāti rātryā<BR>
evainametadannena prīṇāti rātrīṃ-rātrīmaprayāvam bharanta iti tasyokto bandhū<BR>
rātryā evaitāmariṣṭiṃ svastimāśāste tadyatkiṃ cātī rātryopasamādadhātyāhutikṛtaṃ<BR>
haivāsmai tadupasamādadhāti<BR>
<BR>
<BR>
<BR>
6.6.4.[2]<BR>
<BR>
atha prātarudita āditye | bhasmaiva prathamamudvapatyetadvā enametenānnena<BR>
prīṇātyetayā samidhā yacca rātryopasamādadhāti tasyānnasya jagghasyaiṣa pāpmā<BR>
sīdati bhasma tenainametadvyāvartayati tasminnapahatapāpmanvācaṃ visṛjate vācaṃ<BR>
visṛjya samidhamādadhātyahna evainametadannena prīṇātyaharaharaprayāvam<BR>
bharanta iti tasyokto bandhurahna evaitāmariṣṭiṃ svastimāśāste tadyatkiṃ cāto<BR>
'hnopasamādadhātyāhutikṛtaṃ haivāsmai tadupasamādadhāti<BR>
<BR>
<BR>
<BR>
6.6.4.[3]<BR>
<BR>
ahorātre vā abhivartamāne saṃvatsaramāpnutaḥ saṃvatsara idaṃ<BR>
sarvamāhnāyaivaitāmariṣṭiṃ svastimāśāste <BR>
<BR>
<BR>
<BR>
6.6.4.[4]<BR>
<BR>
atha yadāsmai vratam prayacanti | atha vrate nyajya samidhamādadhāti na vrate<BR>
nyañjyādityu haika āhurāhutiṃ tajjuhuyādanavakLptaṃ vai tadyaddīkṣita āhutiṃ<BR>
juhuyāditi <BR>
<BR>
<BR>
6.6.4.[5]<BR>
<BR>
sa vai nyañjyādeva | devo vā asyaiṣa ātmā mānuṣo 'yaṃ sa yanna nyañjyānna haitaṃ<BR>
daivamātmānam prīṇīyādatha yannyanakti tatho haitaṃ daivamātmānam prīṇāti sā<BR>
yatsamittena nāhutiryadu vrate nyaktā tenānnamannaṃ hi vratam<BR>
<BR>
<BR>
<BR>
6.6.4.[6]<BR>
<BR>
sa vai samidhamādhāyātha vratayati | daivo vā asyaiṣa ātmā mānuṣo 'yaṃ devā u vā<BR>
agre 'tha manuṣyāstasmātsamidhamādhāyātha vratayati <BR>
<BR>
<BR>
<BR>
6.6.4.[7]<BR>
<BR>
annapate 'nnasya no dehīti | aśanapate 'śanasya no dehītyetadanamīvasya śuṣmiṇa<BR>
ityanaśanāyasya śuṣmiṇa ityetatpra-pra dātāraṃ tāriṣa iti yajamāno vai dātā pra<BR>
yajamānaṃ tāriṣa ityetadūrjaṃ dhehi dvipade catuṣpada ityāśiṣamāśāste yadu<BR>
bhinnāyai prāyaścittimāhottarasmiṃstadanvākhyāna iti <BR>
<BR>
<BR>
<BR>
6.6.4.[8]<BR>
<BR>
yadyeṣokhā bhidyeta | yābhinnā navā sthālyurubilo syāttasyāmenam paryāvapedārcati<BR>
vā eṣokhā yā bhidyate 'nārto iyaṃ devatānārtāyāmimamanārtam bibharāṇīti<BR>
tatrokhāyai kapālam purastātprāsyati tatho haiṣa etasyai yonerna cyavate<BR>
<BR>
<BR>
<BR>
6.6.4.[9]<BR>
<BR>
atha mṛdamāhṛtya | ukhāṃ copaśayāṃ ca piṣṭvā saṃsṛjyokhāṃ<BR>
karotyetayaivāvṛtānupaharanyajustūṣṇīmeva paktvā paryāvapati karmaṇireva tatra<BR>
prāyaścittiḥ punastatkapālamukhāyāmupasamasyokhāṃ copaśayāṃ ca piṣṭvā saṃsṛjya<BR>
nidadhāti prāyaścittibhyaḥ<BR>
<BR>
<BR>
<BR>
6.6.4.[10]<BR>
<BR>
atha yadyeṣa ukhyo 'gniranugacet | gārhapatyaṃ vāva sa gacati gārhapatyāddhi sa<BR>
āhṛto bhavati gārhapatyādevainam prāñcamuddhṛtyopasamādhāyokhām<BR>
pravṛñjyādetayaivāvṛtānupaharanyajustūṣṇīmeva tāṃ yadāgnirārohati<BR>
<BR>
<BR>
<BR>
6.6.4.[11]<BR>
<BR>
atha prāyaścittī karoti | sarvebhyo vā eṣa etaṃ kāmebhyo ādhatte tadyadevāsyātra<BR>
kāmānāṃ vyavacidyate 'gnāvanugate tadevaitatsaṃtanoti saṃdadhātyubhe prāyaścittī<BR>
karotyadhvaraprāyaścittiṃ cāgniprāyaścittiṃ cādhvarasya pūrvāmathāgnestasyokto<BR>
bandhuḥ <BR>
<BR>
<BR>
<BR>
6.6.4.[12]<BR>
<BR>
sa samidhājyasyopahatya | āsīna āhutiṃ juhoti viśvakarmaṇe svāhetyathopotthāya<BR>
samidhamādadhāti punastvādityā rudrā vasavaḥ samindhatām punarbrahmaṇo<BR>
vasunītha yajñairityetāstvā devatāḥ punaḥ samindhatāmityetadghṛtena tvaṃ tanvaṃ<BR>
vardhayasva stayāḥ santu yajamānasya kāmā iti ghṛtenāha tvaṃ vardhayasva yebhya u<BR>
tvāṃ kāmebhyo yajamāna ādhatta te 'sya sarve satyāḥ santvityetat<BR>
<BR>
<BR>
<BR>
6.6.4.[13]<BR>
<BR>
atha yadi gārhapatyo 'nugacet | araṇī vāva sa gacatyaraṇibhyāṃ hi sa āhṛto<BR>
bhavatyaraṇibhyāmevainam mathitvopasamādhāya prāyaścittī karoti <BR>
<BR>
<BR>
<BR>
6.6.4.[14]<BR>
<BR>
atha yadi prasuta āhavanīyo 'nugacet | gārhapatyaṃ vāva sa gacati gārhapatyāddhi sa<BR>
āhṛto bhavati gārhapatyādevainam prāñcaṃ sāṃkāśinena hṛtvopasamādhāya<BR>
prāyaścittīṃ karoti yastasminkāle 'dhvaraḥ syāttāmadhvaraprāyaścittiṃ<BR>
kuryātsamānyagniprāyaścittiḥ <BR>
<BR>
<BR>
<BR>
6.6.4.[15]<BR>
<BR>
atha yadyāgnīdhrīyo 'nugacet | gārhapatyaṃ vāva sa gacati gārhapatyāddhi sa āhṛto<BR>
bhavati gārhapatyādevainam prāñcamuttareṇa sado hṛtvopasamādhāya prāyaścittī<BR>
karotyatha yadi gārhapatyo 'nugacettasyokto bandhuḥ <BR>
<BR>
<BR>
6.7.1.[1]<BR>
<BR>
rukmam pratimucya bibharti | satyaṃ haitadyadrukbhaḥ satyaṃ vā etaṃ yantumarhati<BR>
satyenaitaṃ devā abibharuḥ satyenaivainametadbibharti <BR>
<BR>
<BR>
<BR>
6.7.1.[2]<BR>
<BR>
tadyattatsatyam | asau sa ādityaḥ sa hiraṇmayo bhavati jyotirvai hiraṇyaṃ jyotireṣo<BR>
'mṛtaṃ hiraṇyamamṛtameṣa parimaṇḍalo bhavati parimaṇḍalo hyeṣa<BR>
ekaviṃśatinirbādha ekaviṃśo hyeṣa bahiṣṭānnirbādham bibharti raśmayo vā etasya<BR>
nirbādhā bāhyata u vā etasya raśmayaḥ <BR>
<BR>
<BR>
<BR>
6.7.1.[3]<BR>
<BR>
yadveva rukbham pratimucya bibharti | asau vā āditya eṣa rukbho no haitamagnim<BR>
manuṣyo manuṣyarūpeṇa yantumarhatyetenaiva rūpeṇaitadrūpam bibharti <BR>
<BR>
<BR>
<BR>
6.7.1.[4]<BR>
<BR>
yadveva rukbham pratimucya bibharti | reto vā idaṃ siktamayamagnistejo vīryaṃ<BR>
rukbho 'smiṃstadretasi tejo vīryaṃ dadhāti<BR>
<BR>
<BR>
<BR>
6.7.1.[5]<BR>
<BR>
yadeva rukbham pratimucya bibharti | etadvai devā abibhayuryadvai na imamiha<BR>
rakṣāṃsi nāṣṭrā na hanyuriti tasmā<BR>
etamantikādgoptāramakurvannamumevādityamasau vā āditya eṣa<BR>
rukbhastathaivāsmā ayametamantikādgoptāraṃ karoti<BR>
<BR>
<BR>
<BR>
6.7.1.[6]<BR>
<BR>
kṛṣṇājine niṣyūto bhavati | yajño vai kṛṣṇājinaṃ yajño vā etaṃ yantumarhati<BR>
yajñenaitaṃ devā abibharuryajñenaivaitametadbibharti lomataścandāṃsi vai lomāni<BR>
candāṃsi vā etaṃ yantumarhanti candobhiretaṃ devā<BR>
abibharuścandobhirevainametadbibharti <BR>
<BR>
<BR>
<BR>
6.7.1.[7]<BR>
<BR>
abhi śuklāni ca kṛṣṇāni ca lomāni niṣyūto bhavati | ṛkṣāmayorhaite rūpe ṛkṣāme vā<BR>
etaṃ yantumarhata ṛkṣāmābhyāmetaṃ devā<BR>
abibharurṛkṣāmābhyāmevainametadbibharti śāṇo rukbhapāśastrivṛttasyokto bandhuḥ<BR>
<BR>
<BR>
6.7.1.[8]<BR>
<BR>
tamuparinābhi bibharti | asau vā āditya eṣa rukbha uparinābhyu vā eṣaḥ <BR>
<BR>
<BR>
<BR>
6.7.1.[9]<BR>
<BR>
yadbevoparinābhi | avāgvai nābhe retaḥ prajāpatistejo vīryaṃ rukbho nenme retaḥ<BR>
prajātiṃ tejo vīryaṃ rukbhaḥ pradahāditi <BR>
<BR>
<BR>
<BR>
6.7.1.[10]<BR>
<BR>
yadvevoparinābhi | etadvai paśormedhyataraṃ yaduparinābhi purīṣasaṃhitataraṃ<BR>
yadavāṅnābhestadyadeva paśormedhyataraṃ tenainametadbibharti <BR>
<BR>
<BR>
<BR>
6.7.1.[11]<BR>
<BR>
yadvevoparinābhi | yadvai prāṇasyāmṛtamūrdhvaṃ tannābherūrdhvaiḥ<BR>
prāṇairuccaratyatha yanmartyam parāktannābhimatyeti tadyadeva prāṇasyāmṛtaṃ<BR>
tadenametadabhisampādayati tenainametadbibharti<BR>
<BR>
<BR>
<BR>
6.7.1.[12]<BR>
<BR>
athainamāsandyā bibharti | iyaṃ vā āsandyasyāṃ hīdaṃ sarvamāsannamiyaṃ vā etaṃ<BR>
yantumarhatyanayaitaṃ devā abibharuranayaivainametadbibharti <BR>
<BR>
<BR>
<BR>
6.7.1.[13]<BR>
<BR>
audumbarī bhavati | ūrgvai rasa udumbara ūrjaivainametadrasena bibhartyatho sarva<BR>
ete vanaspatayo yadudumbaraḥ sarve vā etaṃ vanaspatayo yantumarhanti sarvairetaṃ<BR>
vanaspatibhirdevā abibharuḥ sarvairevainametadvanaspatibhirbibharti<BR>
<BR>
<BR>
<BR>
6.7.1.[14]<BR>
<BR>
prādeśamātryūrdhvā bhavati | prādeśamātro vai garbho viṣṇuryonireṣā<BR>
garbhasammitāṃ tadyoniṃ karotyaratnimātrī tiraścī bāhurvā aratnirbāhuno vai<BR>
vīryaṃ kriyate vīryasammitaiva tadbhavati vīryaṃ vā etaṃ yantumarhati vīryeṇaitaṃ<BR>
devā abibharurvīryeṇaivainametadbibharti<BR>
<BR>
<BR>
<BR>
6.7.1.[15]<BR>
<BR>
catuḥsraktayaḥ pādā bavanti | catuḥsraktīnyanūcyāni catasro vai diśo diśo vā etaṃ<BR>
yantumarhanti digbhiretaṃ devā abibharurdigbhirevainametadbibharti mauñjībhī<BR>
rajjubhirvyutā bhavati trivṛdbhistasyokto bandhurmṛdā digdhā tasyo evokto 'tho<BR>
anatidāhāya<BR>
<BR>
<BR>
<BR>
6.7.1.[16]<BR>
<BR>
athainaṃ śikyena bibharti | ime vai lokā eṣo 'gnirdiśaḥ śikyaṃ digbhirhīme lokāḥ<BR>
śaknuvanti sthātuṃ yacaknuvanti tasmācikyaṃ digbhirevainametadbibharti<BR>
ṣaḍudyāmam bhavati ṣaḍḍhi diśo mauñjaṃ trivṛttasyokto bandhurmṛdā digdhaṃ<BR>
tasyo evokto 'tho anatidāhāya <BR>
<BR>
<BR>
<BR>
6.7.1.[17]<BR>
<BR>
tasyāpa eva pratiṣṭhā | apsu hīme lokāḥ pratiṣṭhitā āditya āsañjanamāditye hīme<BR>
lokā digbhirāsaktāḥ sa yo haitadevaṃ vedaitenaiva rūpeṇaitadrūpam bibharti<BR>
<BR>
<BR>
<BR>
6.7.1.[18]<BR>
<BR>
yadvevainaṃ śikyena bibharti | saṃvatsara eṣo 'gnirṛtavaḥ śikyamṛtubhirhi<BR>
saṃvatsaraḥ śaknoti sthātuṃ yacaknoti tasmācikyamṛtubhirevainametadbibharti<BR>
ṣaḍudyāmam bhavati ṣaḍḍhyṛtavaḥ <BR>
<BR>
<BR>
<BR>
6.7.1.[19]<BR>
<BR>
tasyāhorātre eva pratiṣṭhā | ahorātrayorhyayaṃ saṃvatsaraḥ pratiṣṭhitaścandramā<BR>
āsañjanaṃ candramasi hyayaṃ saṃvatsara ṛtubhirāsaktaḥ sa yo haitadevaṃ vedaitenaiva<BR>
rūpeṇaitadrūpam bibharti tasya ha vā eṣa saṃvatsarabhṛto bhavati ya evaṃ veda<BR>
saṃvatsaropāsito haiva tasya bhavati ya evaṃ na vedetyadhidevatam <BR>
<BR>
<BR>
<BR>
6.7.1.[20]<BR>
<BR>
athādhyātmam | ātmaivāgniḥ prāṇāḥ śikyam prāṇairhyayamātmā śaknoti sthatuṃ<BR>
yacaknoti tasmācikyam prāṇairevainametadbibharti ṣaḍudyāmam bhavati ṣaḍḍhi<BR>
prāṇāḥ <BR>
<BR>
<BR>
<BR>
6.7.1.[21]<BR>
<BR>
tasya mana eva pratiṣṭhā | manasi hyayamātmā pratiṣṭhito 'nnamāsañjanamanne<BR>
hyayamātmā prāṇairāsaktaḥ sa yo haitadevaṃ vedaitenaiva rūpeṇaitadrūpam bibharti<BR>
<BR>
<BR>
<BR>
6.7.1.[22]<BR>
athainamukhayā bibharti | ime vai lokā ukheme vā etaṃ lokā<BR>
yantumarhantyebhiretaṃ lokairdevā abibharurebhirevainametallokairbibharti <BR>
<BR>
<BR>
<BR>
6.7.1.[23]<BR>
<BR>
sā yadukhā nāma | etadvai devā etena<BR>
karmaṇaitayāvṛtemāṃlokānudakhananyadudakhanaṃstasmādutkhītkhā ha vai<BR>
tāmukhetyācakhate paro 'kṣam paro 'kṣakāmā hi devāḥ <BR>
<BR>
<BR>
<BR>
6.7.1.[24]<BR>
<BR>
tadvā ukheti dve akṣare | dvipādyajamāno yajamāno 'gniryāvānagniryāvatyasya<BR>
mātrā tāvataivainametadbibharti so eva kumbhī sā sthālī tatṣaṭ ṣaḍṛtavaḥ<BR>
saṃvatsaraḥ saṃvatsaro 'gniryāvānagniryāvatyasya mātrā tāvattadbhavati<BR>
<BR>
<BR>
<BR>
6.7.1.[25]<BR>
<BR>
athainamiṇḍvā parigṛhṇāti | asau vā āditya eṣo 'gnirahorātre iṇḍve amuṃ<BR>
tadādityamahorātrābhyām parigṛhṇāti tasmādeṣo 'horātrābhyām parigṛhītaḥ<BR>
<BR>
<BR>
<BR>
6.7.1.[26]<BR>
<BR>
yadvevainanamiṇḍvābhyām parigṛhṇāti | asau vā āditya eṣo 'gnirimā u lokāviṇḍve<BR>
amum tadādityamābhyāṃ lokābhyām parigṛhṇāti tasmādeṣa ābhyāṃ lokābhyām<BR>
parigṛhītaḥ parimaṇḍale bhavataḥ parimaṇḍalau hīmau lokau mauñje trivṛtī<BR>
tasyokto bandhurmṛdā digdhe tasyo evokto 'tho anatidāhāya <BR>
<BR>
<BR>
<BR>
6.7.1.[27]<BR>
<BR>
athātaḥ sampadeva | āsando cokhā ca śikyaṃ ca rukbhapāśaścāgniśca rukbhaśca<BR>
tatṣaṭ ṣaḍṛtavaḥ saṃvatsaraḥ saṃvatsaro 'gniryāvānagniryāvatyasya mātrā<BR>
tāvattadbhavatīṇḍve tadaṣṭāvaṣṭākṣarā gāyatrī gāyatro 'gniryāvānagniryāvatyasya<BR>
mātrā tāvattadbhavati<BR>
<BR>
<BR>
<BR>
6.7.1.[28]<BR>
<BR>
atha sarvasampat | catvāraḥ pādāścatvāryanūcyāni śikyaṃ ca rukbhapāśaśca yadu kiṃ<BR>
ca rajjavyaṃ śikyaṃ tadanūkhāgnī rukbhastattrayodaśa trayodaśa māsāḥ saṃvatsaraḥ<BR>
saṃvatsaro 'gniryāvānagniryāvatyasya mātrā tāvattadbhavati<BR>
<BR>
<BR>
<BR>
6.7.2.[1]<BR>
taṃ tiṣṭhanpratimuñcate | asau vā āditya eṣa rukbhastiṣṭhatīva vā asāvādityo 'tho<BR>
tiṣṭhanvai vīryavattara udaṅ prāṅ tiṣṭhaṃstasyokto bandhuḥ <BR>
<BR>
<BR>
<BR>
6.7.2.[2]<BR>
<BR>
dṛśāno rukbha urvyā vyadyauditi | dṛśyamāno hyeṣa rukbha urvyā vidyotate<BR>
durmarṣamāyuḥ śriye rucāna iti durmaraṃ vā etasyāyuḥ śriyo eṣa rocate 'gniramṛto<BR>
abhavadvayobhiriti sarvairvā eṣa vayobhiramṛto 'bhavadyadenaṃ dyaurajanayaditi<BR>
dyaurvā etamajanayatsuretā iti suretā hyeṣā yasyā eṣa retaḥ<BR>
<BR>
<BR>
<BR>
6.7.2.[3]<BR>
<BR>
athainamiṇḍvābhyām parigṛhṇāti | naktoṣāsā samanasā virūpe ityahorātre vai<BR>
naktoṣāsā samanasā virūpe dhāpayete śiśumekaṃ samīcī iti yadvai kiṃ<BR>
cāhorātrayostenaitameva samīcī dhāpayete dyāvākṣāmā rukbho antarvibhātīti<BR>
harannetadyajurjapatīme vai dyāvāpṛthivī dyāvākṣāmā te eṣa yannantarā vibhāti<BR>
tasmādetaddharanyajurjapati devā agniṃ dhārayandraviṇodā iti parigṛhya nidadhāti<BR>
prāṇā vai devā draviṇodāsta etamagra evamadhārayaṃstairevainametaddhārayati<BR>
<BR>
<BR>
<BR>
6.7.2.[4]<BR>
<BR>
atha śikyapāśam pratimuñcate | viśvā rūpāṇi pratimuñcatekavirityasau vā ādityaḥ<BR>
kavirviśvā rūpā śikyam prāsāvīdbhadraṃ dvipade catuṣpada ityudyanvā eṣa dvipade<BR>
catuṣpade ca bhadram prasauti vi nākamakhyatsavitā vareṇya iti svargo vai loko<BR>
nākastameṣa udyannevānuvipaśyanyanu prayāṇamuṣaso virājatītyuṣā vā agre<BR>
vyucati tasyā eṣa vyuṣṭiṃ virājannanūdeti<BR>
<BR>
<BR>
<BR>
6.7.2.[5]<BR>
<BR>
athainamato vikṛtyā vikaroti | idamevaitadretaḥ siktaṃ vikaroti tasmādyaunau retaḥ<BR>
siktaṃ vikriyate <BR>
<BR>
<BR>
<BR>
6.7.2.[6]<BR>
<BR>
suparṇo 'si garutmāniti | vīryaṃ vai suparṇo<BR>
garutmānvīryamevainametadabhisaṃskaroti trivṛtte śira iti trivṛtamasya stomaṃ śiraḥ<BR>
karoti gāyatraṃ cakṣuriti gāyatraṃ cakṣuḥ karoti bṛhadrathantare pakṣāviti<BR>
bṛhadrathantare pakṣau karoti stoma ātmeti stomamātmānaṃ karoti pañcaviṃśaṃ<BR>
candāṃsyaṅgānīti candāṃsi vā etasyāṅgāni yajūṃṣi nāmeti yadenamagnirityācakṣate<BR>
tadasya yajūṃṣi nāma sāma te tanūrvāmadevyamityātmā vai tanūrātmā te<BR>
tanūrvāmadevyamityetadyajñāyajñiyam pucamiti yajñāyajñiyam pucaṃ karoti<BR>
dhiṣṇyāḥ śaphā iti dhiṣṇayirvā eṣo 'smiṃloke pratiṣṭhitaḥ suparṇo 'si garutmāndivaṃ<BR>
gaca svaḥ pateti tadenaṃ suparṇaṃ garutmantaṃ kṛtvāha devāngaca svargaṃ lokam<BR>
pateti <BR>
<BR>
<BR>
6.7.2.[7]<BR>
<BR>
taṃ vā etam | atra pakṣapucavantaṃ vikaroti yādṛgvai yonau reto vikriyate<BR>
tādṛgjāyate tadyadetamatra pakṣapucavantaṃ vikaroti tasmādeṣo 'mutra<BR>
pakṣapucavānjāyate <BR>
<BR>
<BR>
<BR>
6.7.2.[8]<BR>
<BR>
taṃ haike | etayā vikṛtyābhimantryānyāṃ citiṃ cinvanti droṇacitaṃ vā rathacakracitaṃ<BR>
vā kaṅkacitaṃ vā praugacitaṃ vobhayataḥ praugaṃ vā samuhyapurīṣaṃ vā na tathā<BR>
kuryādyathā pakṣapucavantaṃ garbham parivṛścettādṛktattasmādenaṃ<BR>
suparṇacitameva cinuyāt<BR>
<BR>
<BR>
<BR>
6.7.2.[9]<BR>
<BR>
tametayā vikṛtyā | ita ūrdhvam prāñcam pragṛhṇātyasau vā āditya eṣo 'gniramuṃ<BR>
tadādityamita ūrdhvam prāñcaṃ dadhāti tasmādasāvāditya ita ūrdhvaḥ prāṅ dhīyate<BR>
parobāhu pragṛhṇāti parobāhu hyeṣa ito 'thainamupāvaharati<BR>
tamupāvahṛtyoparinābhi dhārayati tasyokto bandhuḥ <BR>
<BR>
<BR>
<BR>
6.7.2.[10]<BR>
<BR>
atha viṣṇukramānkramate | etadvai devā viṣṇurbhūtvemāṃlokānakramanta<BR>
yadviṣṇurbhūtvākramanta tasmādviṣṇukramāstathaivaitadyajamāno<BR>
viṣṇurbhūtvemāṃlokānkramate<BR>
<BR>
<BR>
<BR>
6.7.2.[11]<BR>
<BR>
sa yaḥ sa viṣṇuryajñaḥ saḥ | sa yaḥ sa yajño 'yameva sa yo 'yamagnirukhāyāmetameva<BR>
taddevā ātmānaṃ kṛtvemāṃlokānakramanta tathaivaitadyajamāna etamevātmānaṃ<BR>
kṛtvemāṃlokānkramate<BR>
<BR>
<BR>
<BR>
6.7.2.[12]<BR>
<BR>
udaṅ prāṅ tiṣṭhan | etadvai tatprajāpatirviṣṇukramairudaṅ prāṅ tiṣṭhanprajā asṛjata<BR>
tathaivaitadyajamāno viṣṇukramairudaṅ tiṣṭhanprajāḥ sṛjate<BR>
<BR>
<BR>
<BR>
6.7.2.[13]<BR>
<BR>
viṣṇoḥ kramo 'sīti | viṣṇurhi bhūtvā kramate sapatnaheti sapatnānhātra hanti<BR>
gāyatraṃ canda āroheti gāyatraṃ canda ārohati pṛthivīmanu vikramasveti<BR>
pṛthivīmanu vikramate praharati pādaṃ kramata ūrdhvamagnimudgṛhṇātyūrdhvo hi<BR>
rohati<BR>
<BR>
<BR>
<BR>
6.7.2.[14]<BR>
<BR>
viṣṇoḥ | kramo 'sīti viṣṇurhi bhūtvā kramate 'bhimātihetyabhimātīrhātra hanti<BR>
traiṣṭubhaṃ canda āroheti traiṣṭubhaṃ canda ārohatyantarikṣamanu<BR>
vikramasvetyantarikṣamanu vikramata praharati pādaṃ kramata<BR>
ūrdhvamagnimudgṛhṇātyūrdhvo hi rohati<BR>
<BR>
<BR>
<BR>
6.7.2.[15]<BR>
<BR>
viṣṇoḥ kramo 'sīti | viṣṇurhi bhūtvā kramate 'rātīyato hantetyarātīyato hātra hanti<BR>
jāgataṃ canda āroheti jāgataṃ canda ārohati divamanu vikramasveti divamanu<BR>
vikramate praharati pādaṃ kramata ūrdhvamagnimudgṛhṇātyūrdhvo hi rohati<BR>
<BR>
<BR>
<BR>
6.7.2.[16]<BR>
<BR>
viṣṇoḥ kramo 'sīti | viṣṇurhi bhūtvā kramate śatrūyato hanteti śatruyato hātra<BR>
hantyānuṣṭubhaṃ canda ārohetyānuṣṭubhaṃ canda ārohati diśo 'nu vikramasveti<BR>
sarvā diśo 'nu vīkṣate na praharati pādaṃ<BR>
nedimāṃlokānatipraṇaśyānītyūrdhvamevāgnimudgṛhṇāti saṃ hyārohati<BR>
<BR>
<BR>
<BR>
6.7.3.[1]<BR>
<BR>
athainamiti pragṛhṇāti | etadvai devā akāmayanta parjanyo rūpaṃ syāmeti ta<BR>
etenātmanā parjanyo rūpamabhavaṃstathaivaitadyajamāna etenātmanā parjanyo<BR>
rūpam bhavati <BR>
<BR>
<BR>
<BR>
6.7.3.[2]<BR>
<BR>
akrandadagni stanayanniva dyauriti | krandatīva hi parjanya stanayankṣāmā<BR>
rerihadvīrudhaḥ samañjanniti kṣamā vai parjanyo rerihyamāṇo vīrudhaḥ samanakti<BR>
sadyo jajñāno vi hīmiddho akhyaditi sadyo vā eṣa jajñāna idaṃ sarvaṃ vikhyāpayatyā<BR>
rodasī bhānunā bhātyantaritīme vai dyāvāpṛthivī rodasī te eṣa bhānunābhāti<BR>
parobāhu pragṛhṇāti parobāhu hi parjanyaḥ<BR>
<BR>
<BR>
<BR>
6.7.3.[3]<BR>
<BR>
athainamupāvaharati | etadvai yo 'smiṃloke raso yadupajīvanaṃ tenaitatsahordhva<BR>
imāṃlokānrohatyagnirvā asmiṃloke raso 'gnirupajīvanaṃ tadyattāvadeva syānna<BR>
hāsmiṃloke raso nopajīvanaṃ syādatha yatpratyavarohatyasminnevaitalloke<BR>
rasamupajīvanaṃ dadhāti<BR>
<BR>
<BR>
6.7.3.[4]<BR>
<BR>
yadveva pratyavarohati | etadvā etadimāṃlokānita ūrdhvo rohati sa sa parāṅiva roha<BR>
iyamu vai pratiṣṭhā tadyattāvadeva syātpra hāsmāllokādyajamānaścyavetātha<BR>
yatpratyavarohatīmāmevaitatpratiṣṭhāmabhipratyaityasyāmevaitatpratiṣṭhāyām<BR>
pratitiṣṭhati <BR>
<BR>
<BR>
<BR>
6.7.3.[5]<BR>
<BR>
yadevam pratyavarohati | etadvā etadimāṃlokānita ūrdhvo jayati sa sa parāṅiva jayo<BR>
yo vai parāṅeva jayatyanye vai tasya jitamanvavasyantyatha ya ubhayathā jayati tasya<BR>
tatra kāmacaraṇam bhavati<BR>
tadyatpratyavarohatīmānevaitallokānitaścordhvānamutaścārvāco jayati<BR>
<BR>
<BR>
<BR>
6.7.3.[6]<BR>
<BR>
agne 'bhyāvartin | abhi mā nivartasvāgne aṅgiraḥ punarūrjā saha rayyetyetena mā<BR>
sarveṇābhinivartasvetyetaccatuṣkṛtvaḥ pratyavarohati caturhi kṛtva ūrdhvo rohati<BR>
tadyāvatkṛtva ūrdhvo rohati tāvatkṛtvaḥ pratyavarohati tamupāvahṛtyoparinābhi<BR>
dhārayati tasyokto bandhuḥ<BR>
<BR>
<BR>
<BR>
6.7.3.[7]<BR>
<BR>
athainamabhimantrayate | āyurvā agnirāyurevaitadātmandhatta ā tvāhārṣamityā<BR>
hyenaṃ harantyantarabhūrityāyurevaitadātmandhatte<BR>
dhruvastiṣṭhāvicācalirityāyurevaitaddhruvamantarātmandhatte viśastvā sarvā<BR>
vāñcantvityannaṃ vai viśo 'nnaṃ tvā sarvaṃ vāñcatvityetanmā<BR>
tvadrāṣṭramadhibhraśaditi śrīrvai rāṣṭram mā tvacrīradhibhraśadityetat<BR>
<BR>
<BR>
<BR>
6.7.3.[8]<BR>
<BR>
atha śikyapāśaṃ ca rukbhapāśaṃ conmuñcate | vāruṇo vai pāśo varuṇapāśādeva<BR>
tatpramucyate vāruṇya 'rcā svenaiva tadātmanā svayā devatayā<BR>
varuṇapāśātpramucyata uduttamaṃ varuṇa pāśamasmadavādhamaṃ vi madhyamaṃ<BR>
śrathāyeti yathaiva yajustathā bandhurathā vayamāditya vrate tavānāgaso aditaye<BR>
syāmetīyaṃ vā aditiranāgasastubhyaṃ cāsyai syāmetyetat <BR>
<BR>
<BR>
<BR>
6.7.3.[9]<BR>
<BR>
athainamiti pragṛhṇāti | etadvā enamado vikṛtyeta ūrdhvam prāñcam pragṛhṇāti taṃ<BR>
tata iti pragṛhṇāti tadyattāvadevābhaviṣyadatra haivaiṣa vyaraṃsyatātha yadenamiti<BR>
pragṛhṇāti tasmādeṣa itītvātheti punaraiti <BR>
<BR>
<BR>
6.7.3.[10]<BR>
<BR>
agre bṛhannuṣasāmūrdhvo asthāditi | agre hyeṣa bṛhannuṣasāmūrdhvastiṣṭhati<BR>
nirjaganvāntamaso jyotiṣāgāditi nirjaganvānvā eṣa rātryai tamaso 'hnā<BR>
jyotiṣaityagnirbhānunā ruśatā svaṅga ityagnirvā eṣa bhānunā ruśatā svaṅga ā jāto<BR>
viśvā sadnānyaprā itīme vai lokā viśvā sadnāni tāneṣa jāta āpūrayati parobāhu<BR>
pragṛhṇāti parobāhu hyeṣa ito<BR>
'thainamupāvaharatīmāmevaitatpratiṣṭhāmmabhipratyaityasyāmevaitatpratiṣṭhāyām<BR>
pratitiṣṭhati jagatyā jagati hemāṃlokānamuto 'rvāco vyaśnute<BR>
<BR>
<BR>
<BR>
6.7.3.[11]<BR>
<BR>
haṃsaḥ śuciṣaditi | asau vā ādityo haṃsaḥ śuciṣadvasurantarikṣasaditi vāyurvai<BR>
vasurantarikṣasaddhotā vediṣadityagnirvai hotā vediṣadatithiriti sarveṣāṃ vā eṣa<BR>
bhūtānāmatithirduroṇasaditi viṣamasadityetannṛṣaditi prāṇo vai nṛṣanmanuṣyā<BR>
narastadyo 'yam manuṣyeṣu prāṇo 'gnistametadāha varasaditi sarveṣu hyeṣa<BR>
vareṣu sanna ṛtasaditi satyasadityetadvyomasaditi sarveṣu hyeṣa vyomasu sanno 'bjā<BR>
gojā ityabjāśca hyeṣa gojāśca 'rtajā iti satyajā ityetadadrijā ityadrijā hyeṣa ṛtamiti<BR>
satyamityetadbṛhaditi nidadhāti bṛhaddhyeṣa tadyadeṣa tadenametatkṛtvā nidadhāti <BR>
<BR>
<BR>
<BR>
6.7.3.[12]<BR>
<BR>
dvābhyāmakṣarābhyām | dvipādyajamāno yajamāno 'gniryāvānagniryāktyasya mātrā<BR>
tāvataivainametannidadhāti<BR>
<BR>
<BR>
<BR>
6.7.3.[13]<BR>
<BR>
athainamupatiṣṭhate | etadvā enametallaghūyatīva yadenena saheti ceti<BR>
cemāṃlokānkramate tasmā evaitannihnute 'hiṃsāyai <BR>
<BR>
<BR>
<BR>
6.7.3.[14]<BR>
<BR>
yadvevopatiṣṭhate | etadvai devā abibhayuryadvai no 'yamimāṃlokānantikānna<BR>
hiṃsyāditi tadebhya evainametallokebhyo 'śamayaṃstathaivainamayametadebhyo<BR>
lokebhyaḥ śamayati <BR>
<BR>
<BR>
<BR>
6.7.3.[15]<BR>
<BR>
sīda tvam mātuḥ | asyā upasthe 'ntaragne rucā tvaṃ śivo bhūtvā mahyamagne atho<BR>
sīda śivastvamiti śivaḥ-śiva iti śamayatyevainametadahiṃsāyai tatho haiṣa<BR>
imāṃlokāñcāntona hinasti<BR>
<BR>
<BR>
<BR>
6.7.3.[16]<BR>
tribhirupatiṣṭhate | traya ime lokā atho trivṛdagniryāvānagniryāvatyasya mātrā<BR>
tāvataivāsmā etannihnute 'tho tāvataivainametadebhyo lokebhyaḥ śamayati <BR>
<BR>
<BR>
<BR>
6.7.4.[1]<BR>
<BR>
atha vātsapreṇopatiṣṭhate | etadvai prajāpatirviṣṇukramaiḥ prajāḥ sṛṣṭvā tābhyo<BR>
vātsapreṇāyuṣyamakarottathaivaitadyajamāno viṣṇukramaiḥ prajāḥ sṛṣṭvā tābhyo<BR>
vātsapreṇāyuṣyaṃ karoti<BR>
<BR>
<BR>
<BR>
6.7.4.[2]<BR>
<BR>
sa haiṣa dākṣāyaṇahastaḥ | yadvātsapraṃ tasmādyaṃ jātaṃ kāmayeta<BR>
sarvamāyuriyāditi vātsapreṇainamabhimṛśettadasmai jātāyāyuṣyaṃ karoti tatho ha sa<BR>
sarvamāyuretyatha yaṃ kāmayeta vīryavāntsyāditi vikṛtyainam<BR>
purastādabhimantrayeta tatho ha sa vīryavānbhavati <BR>
<BR>
<BR>
<BR>
6.7.4.[3]<BR>
<BR>
divaspari prathamaṃ jajñe agniriti | prāṇo vai divaḥ prāṇādu vā eṣa<BR>
prathamamajāyatāsmaddvitīyam pari jātavedā iti yadenamado dvitīyam<BR>
puruṣavidho 'janayattṛtīyamapsviti yadenamadastṛtīyamadbhyo 'janayannṛmaṇa<BR>
ajasramiti prajāpatirvai nṛmaṇā agnirajasra indhāna enaṃ jarate svādhīriti yo vā<BR>
enaminddhe sa enaṃ janayate svādhīḥ<BR>
<BR>
<BR>
<BR>
6.7.4.[4]<BR>
<BR>
vidnā te agne tredhā trayāṇīti | agnirvāyurāditya etāni hāsya tāni tredhā trayāṇi vidnā<BR>
te dhāma vibhṛtā purutreti yadidam bahudhā vihriyate vidnā te nāma paramaṃ guhā<BR>
yaditi yaviṣṭha iti vā asya tannāma paramaṃ guhā vidnā tamutsaṃ yata<BR>
ājaganthetyāpo vā utso 'dbhyo vā eṣa prathamamājagāma samudre tvā numaṇā<BR>
apsvantariti prajāpatirvai nṛmaṇā apsu tvā prajāpatirityetannṛcakṣā īdhe divo agna<BR>
ūdhanniti prajāpatirvai nṛcakṣā āpo diva ūdhastṛtīye tvā rajasi tasthivāṃsamiti<BR>
dyaurvai tṛtīyaṃ rajo 'pāmupasthe mahiṣā avardhanniti prāṇā vai mahiṣā divi tvā<BR>
prāṇā avardhannityetat<BR>
<BR>
<BR>
<BR>
6.7.4.[5]<BR>
<BR>
tā etā ekavyākhyānāḥ | etamevābhi tā āgneyyastriṣṭubhastā yadāgneyyastenāgniratha<BR>
yattriṣṭubho yadekādaśa tenendra aindrāgno 'gniryāvatyasya mātrā<BR>
tāvataivainametadupatiṣṭhata indrāgnī vai sarve devāḥ sarvadevatyo 'gniryāvatya<BR>
<BR>
<BR>
<BR>
6.7.4.[6]<BR>
<BR>
yadveva viṣṇukramavātsapre bhavataḥ | viṣṇukramairvai prajāsya mātrā<BR>
tāvataivainametadupatiṣṭatepatirimaṃ lokamasṛjata vātsapreṇāgniṃ viṣṇukramairvai<BR>
prajāpatirantarikṣamasṛjata vātsapreṇa vāyaṃ viṣṇukramairvai prajāpatirdivamasṛjata<BR>
vātsapreṇādityaṃ viṣṇukramairvai prajāpatirdiśo 'sṛjata vātsapreṇa candramasaṃ<BR>
viṣṇukramairvai prajāpatirbhūtamasṛjata vātsapreṇa bhaviṣyadviṣṇukramairvai<BR>
prajāpatirvittamasṛjata vātsapreṇāśāṃ viṣṇukramairvai prajāpatiraharasṛjata<BR>
vātsapreṇa rātriṃ viṣṇukramairvai prajāpatiḥ pūrvapakṣānasṛjata<BR>
vātsapreṇāparapakṣānviṣṇukramairvai prajāpatirardhamāsānasṛjata vātsapreṇa<BR>
māsānviṣṇukramairvai prajāpatirṛtūnasṛjata vātsapreṇa saṃvatsaraṃ<BR>
tadyadviṣṇukramavātsapre bhavata etadeva tena sarvaṃ sṛjate <BR>
<BR>
<BR>
<BR>
6.7.4.[7]<BR>
<BR>
yadveva viṣṇukramavātsapre bhavataḥ | viṣṇukramairvai prajāpatiḥ svargaṃ<BR>
lokamabhiprāyātsa etadavasānamapaśyadvātsapraṃ tenāvāsyadapradāhāya yaddhi<BR>
yuktaṃ na vimucyate pra taddahyate tathaivaitadyajamāno viṣṇukramaireva svargaṃ<BR>
lokamabhiprayāti vātsapreṇāvasyati<BR>
<BR>
<BR>
<BR>
6.7.4.[8]<BR>
<BR>
sa vai viṣṇukramānkrāntvā | atha tadānīmeva vātsapreṇopatiṣṭhate yathā prayāyātha<BR>
tadānīmeva vimuñcettādṛktaddevānāṃ vai vidhāmanu manuṣyāstasmādu hedamuta<BR>
mānuṣo grāmaḥ prayāyātha tadānīmevāvasyati<BR>
<BR>
<BR>
<BR>
6.7.4.[9]<BR>
<BR>
tadvā ahorātre eva viṣṇukramā bhavanti | ahorātre vātsapramahorātre eva<BR>
tadyātyahorātre kṣemyo bhavati tasmādu hedamuta mānuṣo grāmo 'horātre<BR>
yātvāhorātre kṣemyo bhavati <BR>
<BR>
<BR>
<BR>
6.7.4.[10]<BR>
<BR>
sa vā ardhameva saṃvatsarasya viṣṇukramānkramate | ardhaṃ vātsapreṇopatiṣṭhate<BR>
madhye ha saṃvatsarasya svargo lokaḥ sa yatkanīyo 'rdhātkrameta na haitaṃ svargaṃ<BR>
lokamabhiprāpnuyādatha yadbhūyo 'rdhātparāṅ haitaṃ svargaṃ<BR>
lokamatipraṇaśyedatha yadardhaṃ kramate 'rdhamupatiṣṭhate tatsamprati svargaṃ<BR>
lokamāptvā vimuñcate<BR>
<BR>
<BR>
<BR>
6.7.4.[11]<BR>
<BR>
tābhyāṃ vai viparyāsameti | yathā mahāntamadhvānaṃ vimokaṃ samaśnuvīta<BR>
tādṛktatsa vai purastāccopariṣṭāccobhe viṣṇukramavātsapre samasyatyaharvai<BR>
viṣṇukramā rātrirvātsapramemetadvā idaṃ sarvam prajāpatiḥ prajanayiṣyaṃśca<BR>
prajanayitvā cāhorātrābhyāmubhayataḥ parigṛhṇāti <BR>
<BR>
6.7.4.[12]<BR>
<BR>
tadāhuḥ | yadaharviṣṇukramā rātrirvātsapramathobhe evāhanbhavato na rātryāṃ<BR>
kathamasyāpi rātryāṃ kṛte bhavata ityetadvā ene ado dīkṣamāṇaḥ purastādaparāhṇa<BR>
ubhe samasyati rātrirhaitadyadaparāhṇo 'thaine etatsaṃnivaṣsyannupariṣṭātpūrvāhṇa<BR>
ubhe samasyatyaharhaitadyatpūrvāhṇa evamu hāsyobhe evāhankṛte bhavata ubhe<BR>
rātryām<BR>
<BR>
<BR>
<BR>
6.7.4.[13]<BR>
<BR>
sa yadahaḥ saṃnivapsyantsyāt tadahaḥ prātarudita āditye bhasmaiva<BR>
prathamamudvapati bhasmodupya vācaṃ visṛjate vācaṃ visṛjya samidhamādadhāti<BR>
samidhamādhāya bhasmāpo 'bhyavaharati yathaiva tasyābhyavaharaṇaṃ tathāpādāya<BR>
bhasmanaḥ pratyetyokhāyāmopyopatiṣṭhate 'tha prāyaścittī karoti<BR>
<BR>
<BR>
<BR>
6.7.4.[14]<BR>
<BR>
sa yadi viṣṇukramīyamahaḥ syāt | viṣṇukramānkrāntvā vātsapreṇopatiṣṭhetātha yadi<BR>
vātsaprīyaṃ vātsapreṇopasthāya viṣṇukramānkrāntvā vātsapramantataḥ kuryānna<BR>
viṣṇukramānantataḥ kuryādyathā prayāya na vimuñcettādṛktadatha<BR>
yadvātsapramantataḥ karoti pratiṣṭhā vai vātsapraṃ yathā<BR>
pratiṣṭhāpayedavasāyayettādṛktattasmādu vātsapremevāntataḥ kuryāt<BR>
<BR>
<BR>
<BR>
6.8.1.[1]<BR>
<BR>
vanīvāhyetāgnim bibhradityāhuḥ | devāścāsurāścobhaye prājāpatyā aspardhanta te<BR>
devāścakramacarañcālamasurā āsaṃste devāścakreṇa caranta etatkamāpaśyaṃścakreṇa<BR>
hi vai devāścaranta etatkarmāpaśyaṃstasmādanasa eva pauroḍāśeṣu yajūṃṣyanaso<BR>
'gnau <BR>
<BR>
<BR>
<BR>
6.8.1.[2]<BR>
<BR>
sa yo vanīvāhyate | devānkarmaṇaiti daivaṃ hāsya karma katam bhavatyatha yo na<BR>
vanīvāhyate 'surānkarmaṇaityasuryaṃ hāsya karma kṛtam bhavati <BR>
<BR>
<BR>
<BR>
6.8.1.[3]<BR>
<BR>
taddhaika āhuḥ | svayaṃ vā eṣa vanīvāhito viṣṇukramairvā eṣa prayāti<BR>
vātsapreṇāvasyatīti na tathā vidyāddaivaṃ vā asya tatprayāṇaṃ yadviṣṇukramā<BR>
daivamavasānaṃ yadvātsapramathāsyedam mānuṣam prayāṇaṃ yadidam prayāti<BR>
mānuṣamavasānaṃ yadavasyati<BR>
<BR>
<BR>
<BR>
6.8.1.[4]<BR>
<BR>
prajāpatireṣogniḥ | ubhayamvetatprajāpatiryacca devā yacca<BR>
manuṣyāstadyadviṣṇukramavātsapre bhavato yadvavāsya daivaṃ rūpaṃ tadasya tena<BR>
saṃskarotyatha yadvanīvāhyate yadevāsya mānuṣaṃ rūpaṃ tadasyatena saṃskaroti sa<BR>
ha vā etaṃ sarvaṃ kṛtsnam prajāpatiṃ saṃskaroti ya evaṃ vidvānvanīvāhyate tasmādu<BR>
vanīvāhyetaiva <BR>
<BR>
<BR>
<BR>
6.8.1.[5]<BR>
<BR>
sa yadahaḥ prayāsyantsyāt | tadaharuttarato 'gneḥ prāgana<BR>
upasthāpyāthāsmintsamidhamādadhātyetadvā enaṃ devā eṣyantam<BR>
purastādannenāprīṇannetayā samidhā tathaivainamayametadeṣyantam<BR>
purastādannena prīṇātyetayā samidhā<BR>
<BR>
<BR>
<BR>
6.8.1.[6]<BR>
<BR>
samidhāgniṃ duvasyateti | samidhāgniṃ<BR>
namasyatetyetadghṛtairbodhayatātithimāsminhavyā juhotaneti ghṛtairaha<BR>
bodhayatātithimo asminhavyāni juhutetyetadbruddhavatyetpāyai<BR>
hyenametadbodhayati<BR>
<BR>
<BR>
<BR>
6.8.1.[7]<BR>
<BR>
athainamudyacati | udu tvā viśve devā agne bharantu cittibhiriti viśve vā etamagre<BR>
devāścittibhirudabharannetaddhyeṣāṃ tadā<BR>
cittamāsīttathaivainamayametaccitibhirudbharatyetaddhyasya tadā cittam bhavati sa<BR>
no bhava śivastvaṃ supratīko vibhāvasuriti yathaiva yajustathā bandhustaṃ dakṣiṇata<BR>
udañcamādadhāti tasyo bandhu sthālyāṃ gārhapatyaṃ samupyāparamādadhāti sa yadi<BR>
kāmayetopādhirohetpārśvato vā vrajet <BR>
<BR>
<BR>
<BR>
6.8.1.[8]<BR>
<BR>
athānaḍvāhau yunakti | dakṣiṇamagre 'tha savyamevaṃ devatretarathā mānuṣe sa<BR>
yāṃ kāṃ ca diśaṃ yāsyantsyātprāṅevāgre prayāyātprācī hi digagneḥ svāmeva<BR>
taddiśamanu prayāti <BR>
<BR>
<BR>
<BR>
6.8.1.[9]<BR>
<BR>
predagne jyotiṣmānyāhi | śivebhirarcibhiṣṭvāmiti predagne tvaṃ jyotiṣmānyāhi<BR>
śivebhirarcibhirdīpyamānairityetadbṛhadbhirbhānubhirbhāsanmā hiṃsīstanvā prajā iti<BR>
bṛhadbhirarcibhirdīpyamānairmā hiṃsīrātmanā prajā ityetat <BR>
<BR>
<BR>
<BR>
6.8.1.[10]<BR>
<BR>
sa yadākṣa utsarjet | athaitadyajurjapedasuryā vā eṣā vāgyākṣasya tāmetacamayati<BR>
tāmetaddevatrā karoti<BR>
<BR>
<BR>
<BR>
6.8.1.[11]<BR>
<BR>
yadvevaitadyajurjapati | yasminvai kasmiṃścāhite 'kṣa utsarjati tasyaiva sā<BR>
vāgbhavati tadyadagnāvāhite 'kṣa utsarjatyagnereva sā vāgbhavatyagnimeva taddevā<BR>
upāstuvannupāmahayaṃstathaivainamayametadupastautyupamahayatyakrandadagni<BR>
stanayanniva dyauriti tasyokto bandhuḥ <BR>
<BR>
<BR>
<BR>
6.8.1.[12]<BR>
<BR>
sa yadi purā vasatyai vimuñceta | anasyevāgniḥ syādatha yadā vasatyai vimuñceta<BR>
prāgana upasthāpyottarata uddhatyāvokṣati yatrainamupāvaharati taṃ dakṣiṇata<BR>
udañcamupāvaharati tasyokto bandhuḥ<BR>
<BR>
<BR>
<BR>
6.8.1.[13]<BR>
<BR>
athāsmintsamidhamādadhāti | etadvā enaṃ devā<BR>
īyivāṃsamupariṣṭādannenāprīṇannetayā samidhā<BR>
tathaivainamayametadīyivāṃsamupariṣṭādannena prīṇātyetayā samidhā<BR>
<BR>
<BR>
<BR>
6.8.1.[14]<BR>
<BR>
pra prāyamagnirbharatasya śṛṇva iti | prajāpatirvai bharataḥ sa hīdaṃ sarvam bibharti<BR>
vi yatsūryo na rocate bṛhadbhā iti vi yatsūrya iva rocate bṛhadbhā ityetadabhi yaḥ<BR>
pūrum pṛtanāsu tasthāviti pūrurha nāmāsurarakṣasamāsa tamagniḥ<BR>
pṛtanāsvabhitaṣṭhau dīdāya daivyo atithiḥ śivo na iti dīpyamāno daivo 'tithiḥ śivo na<BR>
ityetatsthitavatyā vasatyai hyenaṃ tatsthāpayati<BR>
<BR>
<BR>
<BR>
6.8.1.[15]<BR>
<BR>
athātaḥ sampadeva | samidham prathamenādadhātyudyacatyekena<BR>
prayātyekenākṣamekenānumantrayate samidhameva pañaemenādadhāti tatpañca<BR>
pañcacitiko 'gniḥ pañca 'rtavaḥ saṃvatsaraḥ saṃvatsaro 'gniryāvānagniryāvatyasya<BR>
mātrā tāvattadbhavati<BR>
<BR>
<BR>
<BR>
6.8.2.[1]<BR>
<BR>
athāto bhasmana evābhyavaharaṇasya | devā vā etadagre bhasmodavapaṃste<BR>
'bruvanyadi vā idamitthameva sadātmānamabhisaṃskariṣyāmahe maryāḥ kuṇapā<BR>
anapahatapāpmāno bhaviṣyāmo yadyu parāvapsyāmo yadatrāgneyam bahirdhā<BR>
tadagneḥ kariṣyāma upa tajjānīta yathedaṃ karavāmeti te 'bruvaṃścetayadhvamiti<BR>
citimicateti vāva tadabruvaṃstadicata yathedaṃ karavāmeti<BR>
<BR>
<BR>
<BR>
6.8.2.[2]<BR>
<BR>
te cetayamānāḥ | etadapaśyannapa evainadabhyavaharāmāpo vā asya sarvasya<BR>
pratiṣṭhā tadyatrāsya sarvasya pratiṣṭhā tadenatpratiṣṭhāpya yadatrāgneyaṃ<BR>
tadadbhyo 'dhi janayiṣyāma iti tadapo 'bhyavāharaṃstathaivainadayametadapo<BR>
'bhyavaharati<BR>
<BR>
<BR>
<BR>
6.8.2.[3]<BR>
<BR>
āpo devīḥ | pratigṛbhṇīta bhasmaitatsyone kṛṇudhvaṃ surabhā u loka iti jagdhaṃ vā<BR>
etadyātayāma bhavati tadetadāha srabhiṣṭha enalloke kurudhvamiti tasmai<BR>
namantāṃ janaya ityāpo vai janayo 'dbhyo hīdaṃ sarvaṃ jāyate supatnīrityagninā vā<BR>
āpaḥ supatnyo māteva putram bibhṛtāpsvenadini yathā mātā putramapasthe<BR>
bibhṛyādevamenadbibhṛtenyetat<BR>
<BR>
<BR>
<BR>
6.8.2.[4]<BR>
<BR>
apsvagne sadhiṣṭaveti | apsvagne yoniṣṭavetyetatsauṣadhīranurudhyasa<BR>
ityoṣadhīrhyeṣo 'nurudhyate garbho sanjāyase punariti garbho hyeṣa sanjāyate<BR>
punargarbho asyoṣadhīnāṃ garbho vanaspatīnām garbho viśvasya bhūtasyāgne<BR>
garbho apāmasīti tadenamasya sarvasya garbhaṃ karoti<BR>
<BR>
<BR>
<BR>
6.8.2.[5]<BR>
<BR>
tribhirabhyavaharati | trivṛdagniryāvānagniryāvatyasya mātrā<BR>
tāvataivainadetadabhyavaharatyekenāgre 'tha dvābhyāṃ dvābhyāṃ vāgre 'thaikena<BR>
dvistu kṛtvo 'bhyavaharati tadye dvipādāḥ paśavastairevainadetadabhyavaharati <BR>
<BR>
<BR>
<BR>
6.8.2.[6]<BR>
<BR>
athāpādatte | tadyadatrāgneyaṃ tadetadadbhyo 'dhi janayatyanayānayā vai bheṣajaṃ<BR>
kriyate 'nayaivainametatsambharati prasadya bhasmanā yonimapaśca pṛthivīmagna<BR>
iti prasanno hyeṣa bhasmanā yonimapaśca pṛthivīṃ ca bhavati saṃsṛjya<BR>
mātṛbhiṣṭvaṃ jyotiṣmānpunarāsada iti saṃgatya mātṛbhiṣṭvaṃ jyotiṣmānpunarāsada<BR>
ityetatpunarāsadya sadanam punarūrjā saha rayyetyetena māsarveṇābhinivartasvetyetat<BR>
<BR>
<BR>
<BR>
6.8.2.[7]<BR>
<BR>
caturbhirapādatte | tadye catuṣpādāḥ paśavastairevainametatsambharatyatho annaṃ<BR>
vai paśavo 'nnenaivainametatsambharati tribhirabhyavaharati tatsapta saptacitiko<BR>
'gniḥ sapta 'rtavaḥ saṃvatsaraḥ saṃvatsaro 'gniryāvānagniryāvatyasya mātrā<BR>
tāvattadbhavati<BR>
<BR>
<BR>
<BR>
6.8.2.[8]<BR>
<BR>
apādāya bhasmanaḥ pratyetya | ukhāyāmopyopatiṣṭhata etadvā etadayathāyathaṃ<BR>
karoti yadagnimapo 'bhyavaharati tasmā evaitannihnute 'hiṃsāyā āgneyībhyāmagnaya<BR>
evaitannihnute buddhavatībhyāṃ yathaivāsyaitadagnirvaco nibodhet <BR>
<BR>
<BR>
6.8.2.[9]<BR>
<BR>
bodhā me asya vacaso yaviṣṭheti | bodha me 'sya vacaso<BR>
yaviṣṭhetyetanmaṃhiṣṭhasya prabhṛtasya svadhāva iti bhūyiṣṭhasya prabhṛtasya<BR>
svadhāva ityetatpīyati tvo anu tvo gṛṇātīti pīyatyeko 'nveko gṛṇāti vandāruṣṭe<BR>
tanvaṃ vande agna iti vanditā te 'haṃ tanvaṃ vande 'gna ityetatsa bodhi sūrirmaghavā<BR>
vasupate vasudāvan yuyodhyasmaddveṣāṃsīti yathaivāsmāddveṣāṃsi<BR>
yuyādevametadāha dvābhyāmupatiṣṭhate gāyatryā ca triṣṭubhā ca tasyokto bandhuḥ<BR>
<BR>
<BR>
<BR>
6.8.2.[10]<BR>
<BR>
tāni nava bhavanti | nava diśo diśo 'gnirnava prāṇāḥ prāṇā agniryāvānagniryāvatyasya<BR>
mātrā tāvattadbhavati <BR>
<BR>
<BR>
<BR>
6.8.2.[11]<BR>
<BR>
atha prāyaścittī karoti | sarvebhyo vā eṣa etaṃ kāmebhya ādhatte tadyadevāsyātra<BR>
kāmānāṃ vyavacidyate 'gnāvapo 'bhyavahriyamāṇe tadevaitatsaṃtanoti<BR>
saṃdadhātyubhe prāyaścittī karoti ye evāgnāvanugate tasyokto bandhuḥ <BR>
<BR>
<BR>
<BR>
6.8.2.[12]<BR>
<BR>
tāni daśa bhavanti | daśākṣarā virāḍvirāḍagnirdeśa diśo diśo 'gnirdaśa prāṇāḥ prāṇā<BR>
agniryāvānagniryāvatyasya mātrā tāvattadbhavati<BR>
<BR>
<BR>
<BR>
<BR>
<BR>
<BR>
<BR>
<BR>
<BR>
<BR>
</body></html>

