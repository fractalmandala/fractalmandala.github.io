<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Kalidasa: Abhijnanasakuntalam</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

Kalidasa: Abhijnanasakuntalam<BR>
Based on the edition by M.R. Kale, Bombay 1898 (ninth ed. 1961)<BR>
<BR>
Input by Muneo Tokunaga<BR>
Input finished on July 26, 1999<BR>
<BR>
[The text is not proofread]<BR>
<BR>
<BR>
TEXT IN PAUSA (partly)<BR>
<BR>
<BR>


<hr>
<br>
THIS <a href="http://gretil.sub.uni-goettingen.de/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration<br>
set to UTF-8.)
<br>
<br>
<table style="width: 50%">
<tr><td>description:</td><td style="text-align: center">multibyte sequence:</td></tr>
<tr><td>long a</td><td style="text-align: center">  ā   </td></tr>
<tr><td>long A</td><td style="text-align: center">  Ā   </td></tr>
<tr><td>long i</td><td style="text-align: center">  ī   </td></tr>
<tr><td>long I</td><td style="text-align: center">  Ī   </td></tr>
<tr><td>long u</td><td style="text-align: center">  ū   </td></tr>
<tr><td>long U</td><td style="text-align: center">  Ū   </td></tr>
<tr><td>vocalic r</td><td style="text-align: center">  ṛ  </td></tr>
<tr><td>vocalic R</td><td style="text-align: center">  Ṛ  </td></tr>
<tr><td>long vocalic r</td><td style="text-align: center">  ṝ  </td></tr>
<tr><td>vocalic l</td><td style="text-align: center">  ḷ  </td></tr>
<tr><td>vocalic L</td><td style="text-align: center">  Ḷ  </td></tr>
<tr><td>long vocalic l</td><td style="text-align: center">  ḹ  </td></tr>
<tr><td>velar n</td><td style="text-align: center">  ṅ  </td></tr>
<tr><td>velar N</td><td style="text-align: center">  Ṅ  </td></tr>
<tr><td>palatal n</td><td style="text-align: center">  ñ   </td></tr>
<tr><td>palatal N</td><td style="text-align: center">  Ñ   </td></tr>
<tr><td>retroflex t</td><td style="text-align: center">  ṭ  </td></tr>
<tr><td>retroflex T</td><td style="text-align: center">  Ṭ  </td></tr>
<tr><td>retroflex d</td><td style="text-align: center">  ḍ  </td></tr>
<tr><td>retroflex D</td><td style="text-align: center">  Ḍ  </td></tr>
<tr><td>retroflex n</td><td style="text-align: center">  ṇ  </td></tr>
<tr><td>retroflex N</td><td style="text-align: center">  Ṇ  </td></tr>
<tr><td>palatal s</td><td style="text-align: center">  ś   </td></tr>
<tr><td>palatal S</td><td style="text-align: center">  Ś   </td></tr>
<tr><td>retroflex s</td><td style="text-align: center">  ṣ  </td></tr>
<tr><td>retroflex S</td><td style="text-align: center">  Ṣ  </td></tr>
<tr><td>anusvara</td><td style="text-align: center">  ṃ  </td></tr>
<tr><td>visarga</td><td style="text-align: center">  ḥ  </td></tr>
<tr><td>long e</td><td style="text-align: center">  ē   </td></tr>
<tr><td>long o</td><td style="text-align: center">  ō   </td></tr>
<tr><td>l underbar</td><td style="text-align: center">  ḻ  </td></tr>
<tr><td>r underbar</td><td style="text-align: center">  ṟ  </td></tr>
<tr><td>n underbar</td><td style="text-align: center">  ṉ  </td></tr>
<tr><td>k underbar</td><td style="text-align: center">  ḵ  </td></tr>
<tr><td>t underbar</td><td style="text-align: center">  ṯ  </td></tr>
</table>
<br>
<p>
Unless indicated otherwise, accents have been dropped in order <br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
For further information see:<br>
http://gretil.sub.uni-goettingen.de/gretil.htm</p>
<br>
<hr>
<BR>
<BR>
<BR>


<BR>
<BR>
atha+abhijñāna-śākuntalam /<BR>
<BR>
prathamo 'ṅkaḥ --<BR>
<BR>
_________________________<BR>
<BR>
*     yā sṛṣṭiḥ sraṣṭur ādyā vahati vidhi-hutaṃ yā havir yā ca hotrī<BR>
*     ye dve kālaṃ vidhattaḥ śruti-viṣaya-guṇā yā sthitā vyāpya viśvam /<BR>
*     yām āhuḥ sarva-bīja-prakṛtir iti yayā prāṇinaḥ prāṇavantaḥ<BR>
*     pratyakṣābhiḥ prapannas tanubhir avatu vas tābhir aṣṭābhir īśaḥ  // KSak_1.1 //p.2<BR>
<BR>
KSak_1.1:>1%   sūtra-dhāraḥ -- ārya abhirūpa-bhūyiṣṭhā pariṣad iyam / adya khalu kāli-dāsa-grathita-vastunā<BR>
KSak_1.1:>2%   navena+abhijñāna-śākuntala-ākhyena nāṭakena+upasthātavyam asmābhiḥ / tat pratipātram ādhīyatāṃ yatnaḥ /p.6<BR>
<BR>
KSak_1.1:>3%   naṭī -- suvihita-prayogatayā+āryasya na kim api parihāsyate /<BR>
_________________________<BR>
<BR>
KSak_1.2:<1%   sūtra-dhāraḥ --<BR>
KSak_1.2:<2%   ārye kathayāmi te bhūta-artham /<BR>
<BR>
*     ā paritoṣād viduṣāṃ na sādhu manye prayoga-vijñānam /<BR>
*     balavad api śikṣitānām ātmany apratyayaṃ cetaḥ  // KSak_1.2 //<BR>
<BR>
KSak_1.2:>1%   naṭī --- ārya evam etat / anantara-karaṇīyam ārya ājñāpayatu /<BR>
<BR>
_________________________<BR>
<BR>
KSak_1.3:<1%   sūtra-dhāraḥ -- kim anyad asyāḥ pariṣadaḥ śruti-prasādanataḥ / tad imam eva tāvad acira-pravṛttam upabhoga-kṣamaṃ grīṣma-samayam adhikṛtya gīyatām / saṃprati hi (p.8)<BR>
<BR>
*     subhaga-salila-avagāhāḥ pāṭala-saṃsarga-surabhi-vana-vātāḥ /<BR>
*     pracchāya-sulabha-nidrā divasāḥ pariṇāma-ramaṇīyāḥ  // KSak_1.3 //<BR>
<BR>
_________________________<BR>
<BR>
KSak_1.4:<1%   naṭī -- tathā (iti gāyati)<BR>
<BR>
*     īṣad-īṣac-cumbitāni bhramaraiḥ sukumāra-kesara-śikhāni /<BR>
*     avataṃsayanti damamānāḥ pramadāḥ śirīṣa-kusumāni  // KSak_1.4 //<BR>
<BR>
KSak_1.4:>1%   sūtra-dhāraḥ -- ārya sādhu gītam / aho rāga-baddha-citta-vṛttir ālikhita iva sarvato raṅgaḥ / tad idānīṃ katamat-prakaraṇam āśritya enam ārādhayāmaḥ /<BR>
<BR>
KSak_1.4:>2%   naṭī -- nanv ārya-miśraiḥ prathamam eva+ājñaptam abhijñāna-śakuntalaṃ nāma apūrvaṃ nāṭakaṃ prayoge adhikriyatām iti /p.10<BR>
<BR>
_________________________<BR>
<BR>
KSak_1.5:<1%   sūtra-dhāraḥ -- ārye samyag-anubhodhito 'smi / asmin kṣaṇe vismṛtaṃ khalu mayā tat / kutaḥ /<BR>
<BR>
*     tava+asmi gīta-rāgeṇa hāriṇā prasabhaṃ hṛtaḥ /<BR>
*     eṣa rājā+iva duṣyantaḥ sāraṅgeṇa+atiraṃsahā  // KSak_1.5 // (iti niṣkrāntau )<BR>
<BR>
KSak_1.5:>3%   (prasthāvanā)<BR>
<BR>
KSak_1.5:>4%   (tataḥ praviśati mṛga-anusārī saśara-cāpa-hasto rājā rathena sūtaś ca)<BR>
<BR>
_________________________<BR>
<BR>
KSak_1.6:<1%   sūtaḥ -- (rājānaṃ mṛtaṃ ca+avalokya) āyuṣman /<BR>
<BR>
*     kṛṣṇa-sāre dadac cakṣus tvayi ca+adhijya-kārmuke /<BR>
*     mṛga-anusāriṇaṃ sākṣāt paśyāmi+iva+pinākinam  // KSak_1.6 //<BR>
<BR>
_________________________<BR>
<BR>
KSak_1.7:<1%   rājā -- sūta dūram amunā sāraṅgeṇa vayam ākṛṣṭāḥ / ayaṃ punar itānīm api (p.12)<BR>
<BR>
*     grīva-ābhaṅga-abhirāmaṃ muhur anupatati syandane datta-dṛṣṭiḥ<BR>
*     paśca-ardhena praviṣṭaḥ śara-patana-bhayād bhūyasā pūrva-kāyam /<BR>
*     darbhair ardha-avalīḍhaiḥ śrama-vivṛta-mukha-bhraṃśibhiḥ kīrṇa-vartmā<BR>
*     paśya+udagra-plutatvād viyati bahutaraṃ stokam urvyāṃ prayāti  // KSak_1.7 //<BR>
<BR>
KSak_1.7:>1%   (savismayam) tad eṣa katham anupatata eva me prayatna-prekṣaṇīyaḥ saṃvṛttaḥ /<BR>
<BR>
KSak_1.7:>2%   sūtaḥ -- āyuṣmann udghātinī bhūmir iti mayā raśmi-saṃyamanād rathasya mandī-kṛto vegaḥ / tena mṛga eṣa viprakṛṣṭa-antaraḥ saṃvṛttaḥ / saṃprati sama-deśa-vartinas te na durāsado bhaviṣyati /<BR>
<BR>
KSak_1.7:>3%   rājā -- tena hi mucyantām abhīṣavaḥ /<BR>
<BR>
_________________________<BR>
<BR>
KSak_1.8:<1%   sūtaḥ -- yad ājñāpayaty āyuṣmān / (ratha-vegaṃ nirūpya) āyuṣman paśya paśya /<BR>
<BR>
*     mukteṣu raśmiṣu nirāyata-pūrva-kāyā /<BR>
*     niṣkampa-cāmara-śikhā nibhṛta-ūrdhva-karṇāḥ<BR>
*     ātma-uddhatair api rajobhir alaṅghanīyā /<BR>
*     dhāvanty amī mṛga-java-akṣamayā+iva+rathyāḥ  // KSak_1.8 //p.14<BR>
<BR>
_________________________<BR>
<BR>
KSak_1.9:<1%   rājā -- satyam / atītya harito harīṃś ca vartante vājinaḥ / tathā hi /<BR>
<BR>
*     yad āloke sūkṣmaṃ vrajati sahasā tad-vipulatām<BR>
*     yad ardhe vicchinnaṃ bhavati kṛta-saṃdhānam iva tat /<BR>
*     prakṛṣtyā yad vakraṃ tad api sama-rekhaṃ nayanayor<BR>
*     na me dūre kiṃcit kṣaṇam api na pārśve ratha-javāt  // KSak_1.9 //<BR>
<BR>
KSak_1.9:>1%   sūta paśya enaṃ vyāpadyamānam / (iti śara-saṃdhānaṃ nāṭayati)<BR>
KSak_1.9:>2%   (nepathye)<BR>
KSak_1.9:>3%   bho bho rājann āśrama-mṛgo 'yaṃ na hanvavyo na hantavyaḥ /<BR>
<BR>
KSak_1.9:>4%   sūta -- (ākarṇya+avalokya ca) āyuṣmann asya khalu te bāṇa-pāta-vartinaḥ kṛṣṭa-sārasya+antare tapasvina upasthitāḥ /p.16<BR>
<BR>
KSak_1.9:>5%   rājā -- (sasaṃbhramam) tena hi pragṛhyantāṃ vājinaḥ /<BR>
<BR>
KSak_1.9:>6%   sūta -- tathā / (iti rathaṃ sthāpayati)<BR>
<BR>
_________________________<BR>
<BR>
KSak_1.10:<1%  vaikhānasaḥ -- (hastam udyamya) rājann āśrama-mṛgo 'yaṃ na hantavyo na hantavyaḥ /<BR>
<BR>
*     na khalu na khalu bāṇaḥ saṃnipātyo 'yam asmin mṛduni mṛga-śarīre puṣpa-rāśāv+iva+agniḥ /<BR>
*     kva bata hariṇakānāṃ jīvitaṃ ca+atilolaṃ kva ca niśita-nipātā vajra-sārāḥ śarās te  // KSak_1.10 //<BR>
<BR>
_________________________<BR>
<BR>
*     tat sādhu-kṛta-saṃdhānaṃ pratisaṃhara sāyakam /<BR>
*     ārta-trāṇāya vaḥ śastraṃ na prahartum anāgasi  // KSak_1.11 //<BR>
<BR>
KSak_1.11:>1%  rājā -- eṣa pratisaṃhṛtaḥ (iti yathā+uktaṃ karoti)<BR>
<BR>
_________________________<BR>
<BR>
KSak_1.12:<1%  vaikhānasaḥ -- sadṛśam etat puru-vaṃśa-pradīpasya bhavataḥ /<BR>
<BR>
*     janma yasya puror vaṃśe yukta-rūpam idaṃ tava /<BR>
*     putram evaṃ guṇa-upetaṃ cakra-vartinam āpnuhi  // KSak_1.12 //<BR>
<BR>
KSak_1.12:>1%  itarau -- (bāhū udyamya) sarvathā cakra-vartinaṃ putram āpnuhi /<BR>
KSak_1.12:>2%  (sapraṇāmam) pratigṛtītaṃ brāhmaṇa-vacanam /<BR>
<BR>
_________________________<BR>
<BR>
KSak_1.13:<1%  vaikhānsa -- rājan samid-āharaṇāya prasthitā vayam /eṣa khalu kaṇvasya kula-pater anumālinī-tīram āśramo dṛśyate / na ced anya-kārya-atipātaḥ praviśya pratigṛhyatām ātitheyaḥ satkāraḥ / api ca /<BR>
<BR>
*     ramyās tapodhanānāṃ pratihata-vighnāḥ kriyāḥ samavalokya /<BR>
*     jñāsyasi kiyad-bhujo me rakṣati maurvī-kiṇa-aṅka iti  // KSak_1.13 //p.18<BR>
<BR>
KSak_1.13:>3%  rājā -- api saṃnihito 'tra kula-patiḥ /<BR>
<BR>
KSak_1.13:>4%  vaikhānasa -- idānīm eva duhitaraṃ śakuntalām atithi-satkārāya niyujya daivam asyāḥ pratikūlaṃ śamayituṃ soma-tīrthaṃ gataḥ /<BR>
<BR>
KSak_1.13:>5%  rājā -- bhavatu / tām eva paśyāmi / sā khalu vidita-bhaktiṃ māṃ maharṣeḥ kariṣyati /<BR>
<BR>
KSak_1.13:>6%  vaikhānasa -- sādhayāmas tāvat (iti saśiṣyo niṣkrāntaḥ)<BR>
<BR>
KSak_1.13:>7%  rājā -- sūta codaya+aśvān puṇya-āśrama-darśanena tāvad ātmānaṃ punīmahe /<BR>
<BR>
KSak_1.13:>8%  sūta -- yad ājñāpayaty āyuṣman / (iti bhūyo ratha evaṃ nirūpayati)<BR>
<BR>
KSak_1.13:>9%  rājā -- (samantād avalokya) sūta akathito 'pi jñāyata eva yathā+ayam āśrama+ābhogas tapo-vanasya+iti /<BR>
<BR>
KSak_1.13:>10% sūta -- katham iva /<BR>
<BR>
_________________________<BR>
<BR>
KSak_1.14:<1%  rājā -- kiṃ na paśyati bhavān / iha hi<BR>
<BR>
*     nīvārāḥ śuka-garbha-koṭara-mukha-bhraṣṭās tarūṇām adhaḥ<BR>
*     prasnigdhāḥ kvacid iṅgudī-phāla-bhidaḥ sūcyanta eva+upalāḥ /<BR>
*     viśvāsa-upagamād abhinna-gatayaḥ śabdaṃ sahante mṛgās<BR>
*     toya-ādhāra-pathāś ca valkala-śikhā-niṣyanda-rekhā-aṅkitāḥ  // KSak_1.14 //<BR>
<BR>
*     kulya-ambhobhiḥ pavana-capalaiḥ śākhino dhauta-mūlā<BR>
*     bhinno rāgaḥ kisalaya-rucām ājya-dhūma-udgamena /<BR>
*     ete ca+arvāg-upavana-bhuvi chinna-darbha-aṅkurāyām<BR>
*     naṣṭa-aṃśakā hariṇa-śiśavo manda-mandaṃ caranti  // KSak_1.14a // p.20<BR>
<BR>
KSak_1.14:>1%  sūta -- sarvam upapannam /<BR>
<BR>
KSak_1.14:>2%  rājā -- (stokam antaraṃ gatvā) tapo-vana-nivāsinām uparodho mā bhūt / etāvaty eva rathaṃ sthāpaya yāvad avatarāmi /<BR>
<BR>
KSak_1.14:>3%  sūta -- dhṛtāḥ pragrahāḥ / avataratv āyuṣmān /<BR>
<BR>
KSak_1.14:>4%  rājā -- (avatīrya) sūta vinīta-veṣeṇa praveṣṭavyāni tapo-vanāni nāma / idaṃ tāvad gṛhyatām / (iti sūtasya+ābharaṇāni dhanuś ca+upanīya+arpayati) sūta yāvad āśrama-vāsinaḥ pratyavekṣya+aham upāvarte tāvad ārdra-pṛṣṭhāḥ kriyantāṃ vājinaḥ /<BR>
<BR>
KSak_1.14:>5%  sūta -- tathā (iti niṣkrāntaḥ)<BR>
<BR>
_________________________<BR>
<BR>
KSak_1.15:<1%  rājā -- (parikramya+avalokya ca) idam āśrama-dvāram /yāvat praviśāmi (praviśya / nimittaṃ sūcayan)<BR>
<BR>
*     śāntam idam āśrama-padaṃ sphurati ca bāhuḥ kutaḥ phalam iha+asya /<BR>
*     athavā bhavitavyānāṃ dvārāṇi bhavanti sarvatra  // KSak_1.15 //<BR>
<BR>
KSak_1.15:>1%  (nepathye)<BR>
KSak_1.15:>2%  ita itaḥ sakhyau /<BR>
<BR>
_________________________<BR>
<BR>
KSak_1./16:<1% rājā -- (karṇaṃ dattvā) aye dakṣiṇena vṛkṣa-vāṭikām ālāpa iva śrūyate / yāvad atra gacchāmi / (parikramya+avalokya ca) aye etās tapasvi-kanyakāḥ sva-pramāṇa-anurūpaiḥ secana-ghaṭair bāla-pādapebhyaḥ payo dātum ita eva+abhivartante (nipuṇaṃ nirūpya) aho madhuram āsāṃ darśanam /p.22<BR>
<BR>
*     śuddha-anta-durlabham idaṃ vapur āśrama-vāsino yadi janasya /<BR>
*     dūrī-kṛtāḥ khalu guṇair udyāna-latā vana-latābhiḥ  // KSak_1./16 //<BR>
<BR>
KSak_1.16:>1%  yāvad imāṃ chāyām āśritya pratipālayāmi (iti vilokayan sthitaḥ)<BR>
<BR>
KSak_1.16:>2%  śakuntalā -- ita itaḥ sakhyau /<BR>
<BR>
KSak_1.16:>3%  anasūyā -- halā śakuntale tvatto 'pi tāta-kāśyapasya+āśrama-vṛkṣakāḥ priyatarā+iti tarkayāmi / yena nava-mālikā-kusuma-pelavā api tvam eteṣām ālavāla-pūraṇe niyuktā /<BR>
<BR>
KSak_1.16:>4%  śakuntalā -- na kevalaṃ tāta-niyoga eva / asti me sodara-sneho 'py eteṣu / (iti vṛkṣa-secanaṃ rūpayati)<BR>
<BR>
_________________________<BR>
<BR>
KSak_1.17:<1%  rājā -- katham iyaṃ sā kaṇva-duhitā / asādhu-darśī khalu tatra-bhavān kāśyapo ya imām āśrama-dharme niyuṅkte /<BR>
<BR>
*     idaṃ kila-avyāja-manoharaṃ vapus tapaḥ-kṣamaṃ sādhayituṃ ya icchati /<BR>
*     dhruvaṃ sa nīla-utpala-patra-dhārayā śamī-latāṃ chettum ṛṣir vyavasyati  // KSak_1.17 //p.24<BR>
<BR>
KSak_1.17:>1%  bhavatu / pādapa-antarhita eva tāvad enāṃ paśyāmi / (iti tathā karoti)<BR>
<BR>
KSak_1.17:>2%  śakuntalā -- sakhi anasūye atipinaddhena valkalena priyaṃ vadayā niyantritā+asmi / śithilaya tāvad etat /<BR>
<BR>
KSak_1.17:>3%  anasūyā -- tathā / (iti śikhilayati)<BR>
<BR>
KSak_1.17:>4%  priyaṃvadā -- (sahāsam) atra payo-dhara-vistārayitṛ ātmano yauvanam upālabhasva / māṃ kim upālabhase /<BR>
<BR>
_________________________<BR>
<BR>
KSak_1.18:<1%  rājā -- kāmam ananurūpam asya vapuṣo valkalaṃ na punar alaṃkāra-śriyaṃ na puṣyati / kutaḥ<BR>
<BR>
*     sarasijam anuviddhaṃ śaivalena+api ramyam<BR>
*     malinam api hima-aṃśor lakṣma lakṣmīṃ tanoti /<BR>
*     iyam adhika-manojñā valkalena+api tanvī /<BR>
*     kim iva hi madhurāṇāṃ maṇḍanaṃ na+ākṛtīnām  // KSak_1.18 //<BR>
<BR>
KSak_1.18:>1%  śakuntalā -- (agrato 'valokya) eṣa vāta-īrita-pallava-aṅgulībhis tvarayati+iva+māṃ kesara-vṛkṣakaḥ / yāvad enaṃ saṃbhāvayāmi (iti parikrāmati)<BR>
<BR>
KSak_1.18:>2%  priyaṃvadā -- halā śakuntale atra+iva+tāvan muhūrtaṃ tiṣṭha yāvat tvayā+upagatayā latā-sanātha iva ayaṃ kesara-vṛkṣakaḥ pratibhāti /p.26<BR>
KSak_1.18:>3%  ataḥ khalu priyaṃvadā+asi tvam /<BR>
_________________________<BR>
<BR>
KSak_1.19:<1%  rājā -- priyam api tathyam āha śakuntalāṃ priyaṃvadā / asyāḥ khalu<BR>
<BR>
*     adharaḥ kisalaya-rāgaḥ komala-viṭapa-anukāriṇau bāhū /<BR>
*     kusumam iva lobhanīyaṃ yauvanam aṅgeṣu saṃnaddham  // KSak_1.19 //<BR>
<BR>
KSak_1.19:>1%  anasūyā -- halā śakuntale iyaṃ svayaṃ vara-vadhūḥ saha-kārasya tvayā kṛta-nāmadheyā vana-jyotsnā+iti nava-mālikā / enāṃ vismṛtā+asi /<BR>
<BR>
KSak_1.19:>2%  śakuntalā -- tad ātmānam api vismariṣyāmi / (latām upetya+avalokya ca) halā ramaṇīye khalu kāla etasya latā-pādapa-mithunasya vyatikaraḥ saṃvṛttaḥ / nava-kusuma-yauvanā vana-jyotsnā snigdha-pallavatayā+upabhoga-kṣamaḥ sahakāraḥ / (iti paśyantī tiṣṭhati)<BR>
<BR>
KSak_1.19:>3%  priyaṃvadā -- anasūye jānāsi kiṃ śakuntalā vana-jyotsnām atimātraṃ paśyati+iti /<BR>
<BR>
KSak_1.19:>4%  anasūyā -- na khalu vibhāvayāmi / kathaya /<BR>
<BR>
KSak_1.19:>5%  pri -- yathā vana-jyotsnā+anurūpeṇa pādapena saṃgatā api nāma+evam aham apy ātmano 'nurūpaṃ varaṃ labheya+iti /<BR>
<BR>
KSak_1.19:>6%  śaku -- eṣa nūnaṃ tava+ātma-gato manorathaḥ / (iti kalaśam āvarjayati)p.28<BR>
<BR>
KSak_1.19:>7%  rājā -- api nāma kula-pater iyam asavarṇa-kṣetra-saṃbhavā syāt / athavā kṛtaṃ saṃdehena<BR>
_________________________<BR>
<BR>
*     asaṃśayaṃ kṣatra-parigraha-kṣamā yad āryam asyām abhilāṣi me manaḥ /<BR>
*     satāṃ hi saṃdeha-padeṣu vastuṣu pramāṇam antaḥ-karaṇa pravṛttayaḥ  // KSak_1.20 //<BR>
<BR>
KSak_1.20:>1%  tathā+api tattvata enām upalabhye /<BR>
<BR>
KSak_1.20:>2%  śaku -- (sasaṃbhramam) ambho / salila-seka-saṃbhrama-udgato navamālikām ujjhitvā vadanaṃ me madhu-karo 'bhivartate (iti bhramara-bādhāṃ rūpayati)<BR>
<BR>
_________________________<BR>
<BR>
KSak_1.21:<1%  rājā -- (saspṛham)<BR>
<BR>
*     cala-apāṅgāṃ dṛṣṭiṃ spṛśasi bahuśo vepathumatīm<BR>
*     rahasy ākhyāyī+iva+svanasi mṛdu karṇa-antika-caraḥ /<BR>
*     karau vyādhunvatyāḥ pibasi rati-sarvasvam adharam<BR>
*     vayaṃ tattva-anveṣān madhu-kara hatās tvaṃ khalu kṛtī  // KSak_1.21 //p.30<BR>
<BR>
KSak_1.21:>1%  na eṣa dhrṣṭo viramati / anyato gamiṣyāmi / katham ito 'py āgacchati / halā paritrāyethāṃ mām anena durvinītena madhu-kareṇa+abhibhūyamānām /<BR>
<BR>
KSak_1.21:>2%  ubhe -- (sasmitam) ke āvāṃ paritrātum / duṣyaṃtam ākranda / rāja-rakṣitavyāni tapo-vanāni nāma /<BR>
<BR>
KSak_1.21:>3%  rājā -- avasaro 'yam ātmānaṃ prakāśayitum / na bhetavyaṃ na bhetavyam -- (ity ardha-ukte svagatam) rāja-bhāvas tv abhijñāto bhavet / bhavatv evaṃ tāvad abhidhāsye /<BR>
<BR>
KSak_1.21:>4%  śaku -- (pada-antare sthitvā /sadṛṣṭi-kṣepam) katham ito 'pi mām anusarati /p.32<BR>
<BR>
_________________________<BR>
<BR>
KSak_1.22:<1%  rājā -- (satvaram upasṛtya) āḥ<BR>
<BR>
*     kaḥ paurave vasumatīṃ śāsati śāsitari durvinītānām<BR>
*     ayam ācaraty avinayaṃ mugdhāsu tapasvi-kanyāsu  // KSak_1.22 //<BR>
<BR>
KSak_1.22:>1%  (sarvā rājānaṃ dṛṣṭā kiṃcid iva saṃbhrāntāḥ)<BR>
<BR>
KSak_1.22:>2%  anasūyā -- āryaṇ na khalu kim apy atyāhitam / iyaṃ nau priya-sakhī madhu-kareṇa+abhibhūyamānā kātarī-bhūtā / (iti śakuntalāṃ darśayati)<BR>
<BR>
KSak_1.22:>3%  rājā -- (śakuntalā-abhimukho bhūtvā) api tapo vardhate /<BR>
KSak_1.22:>4%  (śakuntalā sādhvasād avacanā tiṣṭhati)<BR>
<BR>
KSak_1.22:>5%  anasūyā -- idānīm atithi-viśeṣa-lābhena / halā śakuntale gaccha+uṭajam / phala-miśram argham upahara / idaṃ pāda-udakaṃ bhaviṣyati /<BR>
<BR>
KSak_1.22:>6%  rājā -- bhavatīnāṃ sūnṛtayā eva kṛtam ātithyam /<BR>
<BR>
KSak_1.22:>7%  priyaṃvadā -- tena hy asyāṃ prachāya-śītalāyāṃ sapta-parṇa-vedikāyāṃ muhūrtam upaviśya pariśrama-vinodaṃ karotv āryaḥ /p.34<BR>
<BR>
KSak_1.22:>8%  rājā -- nūnaṃ yūyam apy anena karmaṇā pariśrāntāḥ /<BR>
<BR>
KSak_1.22:>9%  anasūyā -- halā śakuntale ucitaṃ naḥ paryupāsanam atithīnām / atra+upaviśāmaḥ (iti sarvā upaviśanti)<BR>
<BR>
KSak_1.22:>10% śaku -- (ātma-gatam) kiṃ nu khalv imaṃ prekṣya tapo-vana-virodhino vikārasya gamanīyā+asmi saṃvṛttā /<BR>
<BR>
KSak_1.22:>11% rājā -- (sarvā vilokya) aho sama-vayo-rūpa-ramaṇīyaṃ bhavatīnāṃ sauhārdam /<BR>
<BR>
KSak_1.22:>12% pri -- (jana-antikam) anasūye ko nu khalv eṣa catura-gambhīra-ākṛtir madhuraṃ priyam ālapan prabhāvavān iva lakṣyate /<BR>
<BR>
KSak_1.22:>13% ana -- sakhi mama apy asti kautūhalam / pṛcchāmi tāvad enam<BR>
KSak_1.22:>14% (prakāśam)<BR>
KSak_1.22:>15% āryasya madhura-ālāpa-janito viśrambho māṃ mantrayate katama āryeṇa rājarṣi-vaṃśo 'laṃkriyate katamo vā viraha-paryutsuka-janaḥ kuto deśaḥ kiṃ nimittaṃ vā sukumārataro 'pi tapo-vana-gamana-pariśramasya+ātmā padam upanītaḥ /p.36<BR>
<BR>
KSak_1.22:>16% śaku -- (ātma-gatam) hṛdaya mā+uttāmya / eṣā tvayā cintitāny anasūyā mantrayate /<BR>
KSak_1.22:>17% rājā --- (ātma-gatam) katham idānīm ātmānaṃ nivedayāmi kathaṃ vā+ātma-apahāraṃ karomi / bhavatu / evaṃ tāvad enāṃ vakṣye / (prakāśam) bhavati yaḥ pauraveṇa rājñā dharma-adhikāre niyuktaḥ so 'ham avighna-kriyā-upalambhāya dharma-araṇyam idam āyātaḥ /<BR>
KSak_1.22:>18% (śakuntalā śṛṅgāra-lajjāṃ rūpayati)<BR>
<BR>
KSak_1.22:>19% ana -- (ubhayor ākāraṃ viditvā / jana-antikam) halā śakuntale yad yatra+adya tātaḥ saṃnihito bhavet /<BR>
<BR>
KSak_1.22:>20% śaku -- tataḥ kiṃ bhavet /<BR>
<BR>
KSak_1.22:>21% sakhyau -- imaṃ jīvita-sarvasvena+apy atithi-viśeṣaṃ kṛta-arthaṃ kariṣyati /<BR>
<BR>
KSak_1.22:>22% śaku -- yuvām apetam / kim api hṛdaye kṛtvā matrayethe / na yuvayor vacanaṃ śroṣyāmi /p.38<BR>
<BR>
KSak_1.22:>23% rājā -- vayam api tāvad bhavatyoḥ sakhī-gataṃ kim api pṛcchāmaḥ /<BR>
<BR>
KSak_1.22:>24% sakkyau -- ārya anugraha iva+iyam abhyarthanā /<BR>
<BR>
KSak_1.22:>25% rājā -- bhagavān kāśyapaḥ śāśvate brahmaṇi sthita iti prakāśaḥ / iyaṃ ca vaḥ sakhī tad ātmajā+iti katham etat /<BR>
<BR>
KSak_1.22:>26% anasūyā -- śṛṇotv āryaḥ / asti ko 'pi kauśika iti gotra-nāma-dheyo mahā-prabhāvo rājarṣiḥ /<BR>
<BR>
KSak_1.22:>27% rājā -- asti / śrūyate /<BR>
<BR>
KSak_1.22:>28% ana -- tam āvayoḥ priya-sakhyāḥ prabhavam avagaccha / ujjhitāyāḥ śarīra-saṃvardhana-ādibhis tāta-kāśyapo 'syāḥ pitā /p.40<BR>
<BR>
KSak_1.22:>29% rājā -- ujjhita-śabdena janitaṃ me kautūhalam / ā-mūlāt+śrotum icchāmi /<BR>
<BR>
KSak_1.22:>30% ana -- śṛṇotv āryaḥ / gautamī-tīre purā kila tasya rājarṣer ugre tapasi vartamānasya kim api jāta-śaṅkair devair menakā nāma-apsarāḥ preṣitā niyama-vighna-kāriṇī /<BR>
<BR>
KSak_1.22:>31% rājā -- asty etad anya-samādhi-bhīrutvaṃ devānām /<BR>
<BR>
KSak_1.22:>32% anasūyā -- tato vasanta-udāra-samaye tasyā unmādayitṛ rūpaṃ prekṣya -- (ity ardha-ukte lajjayā viramati)<BR>
<BR>
KSak_1.22:>33% rājā -- parastāj jñāyata eva / sarvathā+apsaraḥ-saṃbhavā+eṣā /<BR>
<BR>
KSak_1.22:>34% anasūyā -- atha kim /<BR>
<BR>
_________________________<BR>
<BR>
KSak_1.23:<1%  rājā -- upapadye /<BR>
<BR>
*     mānuṣīṣu kathaṃ vā syād asya rūpasya saṃbhavaḥ /<BR>
*     na prabhā-taralaṃ jyotir udeti vasudhā-talāt  // KSak_1.23 //<BR>
<BR>
KSak_1.23:>1%  (śakuntalā+adho-mukhī tiṣṭhati)<BR>
<BR>
KSak_1.23:>2%  rājā -- (ātma-gatam) labdha-avakāśo me mano-rathaḥ / kiṃ tu sakhyā parihāsa-udāhṛtāṃ vara-prārthanāṃ śrutvā dhṛta-dvaidhī-bhāva-kātaraṃ me manaḥ /<BR>
<BR>
KSak_1.23:>3%  pri -- (sasmitaṃ śakuntalāṃ vilokya nāyaka-abhimukhī bhūtvā)<BR>
KSak_1.23:>4%  punar api vaktu-kāma iva+āryaḥ /<BR>
KSak_1.23:>5%  (śakuntalāṃ sakhīm aṅgulyā tarjayati)p.42<BR>
<BR>
KSak_1.23:>6%  rājā -- samyag upalakṣitaṃ bhavatyā / asti naḥ sac-carita-śravaṇa-lobhād anyad api praṣṭavyam /<BR>
<BR>
KSak_1.23:>7%  pri -- alaṃ vicārya / aniyantraṇa-anuyogas tapasvi-jano nāma /<BR>
<BR>
_________________________<BR>
<BR>
KSak_1.24:<1%  rājā -- it sakhīṃ te jñātum icchāmi /<BR>
<BR>
*     vaikhānasaṃ kim anayā vratam ā-pradānād<BR>
*     vyāpāra-rodhi madanasya niṣevitavyam /<BR>
*     atyantam ātma-sadṛśa-īkṣaṇa-vallabhābhir<BR>
*     āho nivatsyati sama hariṇa-aṅganābhi  // KSak_1.24 //<BR>
<BR>
KSak_1.24:>1%  pri -- ārya dharma-caraṇe 'pi para-vaśo 'yaṃ janaḥ / guroḥ punar asyā anurūpa-vara-pradāne saṃkalpaḥ /<BR>
<BR>
_________________________<BR>
<BR>
KSak_1.25:<1%  rājā -- (ātma-gatam) an duravāpā+iyaṃ khalu prārthanā /<BR>
<BR>
*     bhava hṛdaya sābhilāṣaṃ saṃprati saṃdeha nirṇayo jātaḥ /<BR>
*     āśaṅkase yad agniṃ tad idaṃ sparśa-kṣamaṃ ratnam  // KSak_1.25 //<BR>
<BR>
KSak_1.25:>1%  śaku -- (saroṣam iva) anasūye gamiṣyāmy aham /<BR>
<BR>
KSak_1.25:>2%  ana -- kiṃ nimittam /<BR>
<BR>
KSak_1.25:>3%  śaku -- imām asaṃbaddha-pralāpīṃ priyaṃvadām āryāyai gautamyai nivedayiṣyāmi /p.44<BR>
<BR>
KSak_1.25:>4%  ana -- sakhi na yuktam akṛta-satkāram atithi-viśeṣaṃ visṛjya svachandato gamanam /<BR>
KSak_1.25:>5%  (śakuntalā na kiṃcid uktvā prasthitā+eva)<BR>
<BR>
_________________________<BR>
<BR>
KSak_1.26:<1%  rājā -- (grahītum icchan nigṛhya+ātmānam / ātma-gatam) aho ceṣṭā+pratirūpikā kāmi-jana-mano-vṛttiḥ / ahaṃ hi<BR>
<BR>
*     anuyāsyan muni-tanayāṃ sahasā vinayena vārita-prasaraḥ /<BR>
*     sthānād anuccalann api gatvā+iva+punaḥ pratinivṛttaḥ  // KSak_1.26 //<BR>
<BR>
KSak_1.26:>1%  pri -- (śakuntalāṃ nirudhya) halā na te yuktaṃ gantum /<BR>
<BR>
KSak_1.26:>2%  śaku -- (sabhrū-bhaṅgam) kiṃ nimittam /<BR>
<BR>
KSak_1.26:>3%  pri -- vṛkṣa-secane dve dārayasi me / ehi tāvat / ātmānaṃ mocayitvā tato gamiṣyasi (iti balād enāṃ nivartayati)<BR>
<BR>
_________________________<BR>
<BR>
KSak_1.27:<1%  rājā -- bhadre vṛkṣa-secanād eva pariśrāntām atra-bhavatīṃ lakṣaye / tathā hy asyāḥ (p.46)<BR>
<BR>
*     srasta-aṃsāv atimātra-lohita-talau bāhū ghaṭa-utkṣepaṇād adya api stana-vepathuṃ janayati śvāsaḥ pramāṇa-adhikaḥ /<BR>
*     baddhaṃ karṇa-śirīṣa-rodhi vadane dharma-ambhasāṃ jālakaṃ bandhe sraṃsini ca+eka-hasta-yamitāḥ paryākulā mūrdhajāḥ  // KSak_1.27 //<BR>
<BR>
KSak_1.27:>1%  tad aham enām anṛṇāṃ karomi (iti aṅgulīyaṃ dātum icchati)<BR>
KSak_1.27:>2%  (ubhe nāma-mudrā-akṣarāṇy anuvācya parasparam avalokayataḥ)<BR>
<BR>
KSak_1.27:>3%  rājā -- alam asmān anyathā saṃbhāvya / rājñaḥ parigraho 'yam iti rāja-puruṣaṃ mām avagacchatha /<BR>
<BR>
KSak_1.27:>4%  pri -- tena hi na+arhaty aṅgulīyakam aṅgulī-viyogam / āryasya vacanena+anṛṇā+idānīm eṣā / (kiṃcid vihasya) halā śakuntale mocitā+asy anukampinā+āryeṇa / athavā mahā-rājena / gaccha+idānīm /<BR>
<BR>
KSak_1.27:>5%  śaku -- (ātma-gatam) yady ātmanaḥ prabhaviṣyāmi /<BR>
KSak_1.27:>6%  (prakāśam) kā tvaṃ visraṣṭavyasya roddhavyasya vā /p.48<BR>
<BR>
_________________________<BR>
<BR>
KSak_1.28:<1%  rājā -- (śakuntalāṃ vilokya / ātma-gatam) kiṃ nu khalu yathā vayam asyām evam iyam apy asmān prati syāt / athavā labdha+avakāśā me prārthanā / kutaḥ /<BR>
<BR>
*     vācaṃ na miśrayati yady api mad-vacobhiḥ<BR>
*     karṇaṃ dadāty abhimukhaṃ mayi bhāṣamāṇe /<BR>
*     kāmaṃ na tiṣṭhati mada-ānana-saṃmukhīnām<BR>
*     bhūyiṣṭham anya-viṣayā na tu dṛṣṭir asyāḥ  // KSak_1.28 //<BR>
<BR>
KSak_1.28:>1%  (nepathye)<BR>
<BR>
_________________________<BR>
<BR>
KSak_1.29:<1%  bho bhos tapasvinaḥ saṃnihitās tapo-vana-sattva-rakṣāyai bhavata / pratyāsannaḥ kila mṛga yā vihārī pārthivo duṣyantaḥ /<BR>
<BR>
*     turaga-khura-hatas tathā hi reṇur viṭapa-viṣakta-jala-ārdra-valkaleṣu /<BR>
*     patati pariṇata-aruṇa-prakāśaḥ śalabha-samūha iva+āśrama-drumeṣu  // KSak_1.29 //<BR>
<BR>
api ca /<BR>
<BR>
_________________________<BR>
<BR>
*     tīvra-āghāta-pratihata-taru-skandha-lagna-eka-dantaḥ<BR>
*     pāda-ākṛṣṭa-vratati-valayā-saṅga-saṃjāta-pāśaḥ /<BR>
*     mūrto vighnas tapasa iva no bhinna-sāraṅga-yūtho<BR>
*     dharma-araṇyaṃ praviśati gajaḥ syandana-āloka-bhītaḥ  // KSak_1.30 //<BR>
<BR>
KSak_1.30:>1%  (sarvāḥ karṇaṃ dattvā kiṃcid iva saṃbhrāntāḥ)<BR>
<BR>
KSak_1.30:>2%  rājā -- (ātma-gatam) aho dhik paurā asmad-anveṣiṇas tapo-vanam uparundhanti / bhavatu / pratigamiṣyāmas tāvat /p.50<BR>
<BR>
KSak_1.30:>3%  sakhyau -- ārya anena+āraṇyaka-vṛtta-antena paryākulāḥ smaḥ / anujānīhi na uṭaja-gamanāya /<BR>
<BR>
KSak_1.30:>4%  rājā -- (sasaṃbhramam) gacchantu bhavatyaḥ / vayam apy āśrama-pīḍā yathā na bhavati tathā prayatiṣyāmahe /<BR>
KSak_1.30:>5%  (sarve uttiṣṭhanti)<BR>
<BR>
KSak_1.30:>6%  sakhyau -- ārya asaṃbhāvita-atithi-satkāraṃ bhūyo 'pi prekṣaṇa-nimittaṃ lajjāmahe āryaṃ vijñāpayitum /<BR>
<BR>
KSak_1.30:>7%  rājā -- mā mā+evam / darśanena+eva bhavatīnāṃ puraskṛto 'smi /<BR>
KSak_1.30:>8%  śaku-- anasūye abhinava-kuśa-sūcyā parīkṣataṃ caraṇaṃ kurabaka-śākhā-parilagnaṃ ca valkalam / tāvat paripālayata māṃ yāvad etan mocayāmi /<BR>
KSak_1.30:>9%  (śakuntalā rājānam avalokayantī savyājaṃ vilambya saha sakhībhyāṃ niṣkrāntā)p.52<BR>
<BR>
_________________________<BR>
<BR>
KSak_1.31:<1%  rājā -- manda-autsukyo 'smi nagara-gamanaṃ prati / yāvad anuyātrikān sametya na+atidūre tapo-vanasya niveśayeyam / na khalu śaknomi śakuntalā-vyāpārād ātmānaṃ nivartayitum / mama hi<BR>
<BR>
*     gacchati puraḥ śarīraṃ dhāvati paścād asaṃstutaṃ cetaḥ /<BR>
*     cīna-aṃśukam iva ketoḥ prativātaṃ nīyamānasya  // KSak_1.31 //<BR>
<BR>
KSak_1.31:>1%  (iti niṣkrāntāḥ sarve)<BR>
(prathamo 'ṅkaḥ)<BR>
<BR>
<BR>
<BR>
**************************************************************************<BR>
<BR>
<BR>
<BR>
dvitīyo 'ṅkaḥ<BR>
<BR>
KSak_2.1:<1%   (tataha praviśati viṣaṇṇo vidūṣakaḥ)<BR>
<BR>
KSak_2.1:<2%   vidūṣaka -- (niḥśvasya) bho disṭam / etasya mṛgayā-śīlasya rājño vayasya-bhāvena nirviṇṇo 'smi / ayaṃ mṛgo 'yaṃ vahāro 'yaṃ śārdūla iti madhya-ahne 'pi grīṣma-virala-pādapa-chāyāsu vana-rājiṣv āhiṇḍayate aṭatīto 'ṭavī / patra-saṃkara-kaṣāyāṇi kaduṣṇāni giri-nadī-jalāni pīyante / aniyata-velaṃ śūlya-māṃsa-bhūyiṣṭha āhāro bhujyate / turaga-anudhāvana-kaṇḍita-saṃdhe rātrāv api nikāmaṃ śayitavyaṃ na+asti / tato mahaty eva pratyūṣe dāsyāḥ putraiḥ śakuni-lubdhakair vana-grahaṇa-kolāhalena pratibodhito 'smi / iyatā+idānīm api pīḍā na kiṣkrāmati / tato gaṇḍasya+upari piṇḍakaḥ saṃvṛttaḥ / hyaḥ kila+asmāsv avahīneṣu tatra bhavato mṛga-anusāreṇa+āśrama-padaṃ praviṣṭasya tāpasa-kanyakā śakuntalā mama+adhanyatayā darśitā / sāṃprataṃ nagara-gamanāya manaḥ katham api na karoti / adya api tasya tām eva cintayato 'kṣṇoḥ prabhātam āsīt / kā gatiḥ / yāvat taṃ kṛta-ācāra-parikramaṃ paśyāmi / (iti parikramya+avalokya ca)p.54 eṣa bāṇa-āsana-hastābhir yavanībhir vana-puṣpa-mālā-dhāriṇībhiḥ parivṛta ita eva+āgachati priya-vayasyaḥ / bhavatu / aṅga-bhaṅga-vikala iva bhūtvā sthāsyāmi / yady evam api nāma viśramaṃ labheya / (iti daṇḍa-kāṣṭham avalambya sthitaḥ)<BR>
KSak_2.1:<3%   (tataḥ praviśati yathā-nirdiṣṭa-parivāro rājā)<BR>
<BR>
_________________________<BR>
<BR>
KSak_2.1:<1%   rājā --<BR>
<BR>
*     kāmaṃ priyā na sulabhā manas tu tad-bhāva-darśana-āśvāsi /<BR>
*     akṛta-arthe 'pi manasije ratim ubhaya-prārthanā kurute  // KSak_2.1 //<BR>
<BR>
_________________________<BR>
<BR>
KSak_2.2:<1%   (smitaṃ kṛtvā) evam ātma-abhiprāya-saṃbhāvita-iṣṭa-jana-citta-vṛttiḥ prārthitā viḍambyate /p.56<BR>
<BR>
*     snigdhaṃ vīkṣitam anyato 'pi nayane yat prerayantyā tayā<BR>
*     yātaṃ yac ca nitambayor gurutayā mandaṃ vilāsād iva /<BR>
*     mā gā ity uparuddhayā yad api sā sāsūyam uktā sakhī<BR>
*     sarvaṃ tat kila mat-parāyaṇam aho kāmī svatāṃ paśyati  // KSak_2.2 //<BR>
<BR>
KSak_2.2:>1%   vidūṣaka -- (tathā-sthita eva) bho vayasya na me hasta-pādaṃ prasarati tad vān mātreṇa jāpayiṣyāmi / jayatu jayatu bhavān /<BR>
<BR>
KSak_2.2:>2%   rājā -- kuto 'yaṃ gātra-upaghātaḥ /<BR>
<BR>
KSak_2.2:>3%   vidu -- kutaḥ kila svayam akṣy-ākulī-kṛtya-aśru-kāraṇaṃ pṛcchasi /<BR>
<BR>
KSak_2.2:>4%   rā -- na khalv avagacchāmi /<BR>
<BR>
KSak_2.2:>5%   vidu -- bho vayasya yad vetasaḥ kubja-līlāṃ viḍambayati tat kim ātmanaḥ prabhāveṇa nanu nadī-vegasya /<BR>
<BR>
KSak_2.2:>6%   rā -- nadī-vegas tatra kāraṇam /<BR>
<BR>
KSak_2.2:>7%   vidu -- mama api bhavān /<BR>
<BR>
KSak_2.2:>8%   rā -- katham iva /<BR>
<BR>
KSak_2.2:>9%   vidu -- evaṃ rāja-kāryāṇy ujjhitvā+etādṛśa ākula-pradeśe vana-cara-vṛttinā tvayā bhavitavyam / yat satyaṃ pratyahaṃ śvā-pada-samutsāraṇaiḥ saṃkṣobhita-saṃdhi-bandhānāṃ mama gātrāṇām anīśo 'smi saṃvṛttaḥ / tat prasīda me / ekā+aham api tāvad viśramyatām /p.58<BR>
<BR>
_________________________<BR>
<BR>
KSak_2.3:<1%   rājā -- (svagatam) ayaṃ ca+evam āha / mama api kāśyapa-sutām anusmṛtya mṛgayā-viklavaṃ cetaḥ / kutaḥ<BR>
<BR>
*     na namayitum adhijyam asmi śakto dhanur idam āhita-sāyakaṃ mṛgeṣu /<BR>
*     saha-vasatim upetya yaiḥ priyāyāḥ kṛta iva mugdha-viloka-upadeśaḥ  // KSak_2.3 //<BR>
<BR>
KSak_2.3:>1%   vidu -- (rājño mukhaṃ vilokya) atra-bhavān kim api hṛdaye kṛtvā mantrayate / araṇye mayā ruditam āsīt /p.60<BR>
<BR>
KSak_2.3:>2%   rā -- (sasmitam) kim anyat / anatikramaṇīyaṃ me suhṛd-vākyam iti sthito 'smi /<BR>
<BR>
KSak_2.3:>3%   vidu -- ciraṃ jīva / (iti gantum ichati)<BR>
<BR>
KSak_2.3:>4%   rā -- vayasya tiṣṭha / sāvaśeṣaṃ me vacaḥ /<BR>
<BR>
KSak_2.3:>5%   vidu -- ājñāpayatu bhavān /<BR>
<BR>
KSak_2.3:>6%   rā -- viśrāntena bhavatā mama apy ekasminn anāyāse karmaṇi sahāyena bhavitavyam /<BR>
<BR>
KSak_2.3:>7%   vidu -- kiṃ modaka-khādikāyām / tena hy ayaṃ sugṛhītaḥ kṣaṇaḥ /<BR>
<BR>
KSak_2.3:>8%   rā -- yatra vakṣyāmi / kaḥ ko 'tra bhoḥ /<BR>
KSak_2.3:>9%   (praviśya)<BR>
<BR>
KSak_2.3:>10%  dauvārika -- (praṇamya) ājñāpayatu bharttā /<BR>
<BR>
KSak_2.3:>11%  rā -- raivataka senā-patis tāvad āhūyatām /<BR>
<BR>
KSak_2.3:>12%  dau -- tathā / (iti niṣkramya senā-patinā saha punaḥ praviśya) eṣa ājñā-vacana-utkaṇṭho bhartā+ito-datta-dṛṣṭir eva tiṣṭhati / upasarpatv āryaḥ /<BR>
<BR>
_________________________<BR>
<BR>
KSak_2.4:<1%   seenā -- (rājānam avalokya) dṛṣṭa-doṣā api svāmini mṛgayā kevalaṃ guṇa eva saṃvṛttā / tathā hi devaḥ (p.62)<BR>
<BR>
*     anavarata-dhanur jyā-āsphālana-krūra-pūrva ravi-kiraṇa-sahiṣṇu sveda-leśair abhinam /<BR>
*     apacitam api gātraṃ vyāyatatvād alakṣyaṃ giri-cara iva nāgaḥ prāṇa-sāraṃ bibharti  // KSak_2.4 //<BR>
<BR>
KSak_2.4:>1%   (upetya) jayatu jayatu svāmī / gṛhīta-śvā-padam araṇyam / kim anyatra-avasthīyate /<BR>
<BR>
KSak_2.4:>2%   rājā -- manda-utsāhaḥ kṛto 'smi mṛgayā-apavādinā mādhavyena /<BR>
<BR>
KSak_2.4:>3%   senāpati -- (janāntikam) sakhe sthira-pratibandho bhava / ahaṃ tāvat svāminaś citta-vṛttim anuvartiṣye / (prakāśam) pralapatv eṣa vaidheyaḥ / nanu prabhur eva nidarśanam /<BR>
_________________________<BR>
<BR>
*     medaś-cheda-kṛśa-udaraṃ laghu bhavaty utthāna-yogyaṃ vapuḥ<BR>
*     sattvānām api lakṣyate vikṛtimac cittaṃ bhaya-krodhayoḥ /<BR>
*     utkarṣaḥ sa ca dhanvināṃ yad iṣavaḥ sidhyanti lakṣye cale<BR>
*     mithyā eva vyasanaṃ vadanti mṛgayām īdṛg vinodaḥ kutaḥ  // KSak_2.5 //<BR>
<BR>
KSak_2.5:>1%   vidu -- apehi re utsāha-hetuka / atra-bhavān prakṛtim āpannaḥ / tvaṃ tāvad aṭavīto 'ṭavīm āhiṇḍamāno nara-nāsikā-lolupasya jīrṇa-ṛkṣasya kasya api mukhe patiṣyasi /p.64<BR>
<BR>
_________________________<BR>
<BR>
KSak_2.6:<1%   rā -- bhadra senā-pate āśrama-saṃnikṛṣṭe sthitāḥ smaḥ / atas te vaco na+abhinandāmi / adya tāvat /<BR>
<BR>
*     gāhantāṃ mahiṣā nipāna-salilaṃ śṛṅgair muhus tāḍitam<BR>
*     chāyā-baddha-kadambakaṃ mṛga-kulaṃ romantham abhyasyatu /<BR>
*     viśrabdhaṃ kriyatāṃ vahāra-tatibhir mustā-kṣatiḥ palvale<BR>
*     viśrāmaṃ labhatām idaṃ ca śithitala-jyā-bandham asmad-dhanuḥ  // KSak_2.6 //<BR>
<BR>
KSak_2.6:>1%   senāpati -- yat prabhaviṣṇave rocate /<BR>
<BR>
_________________________<BR>
<BR>
KSak_2.7:<1%   rā -- tena hi nivartaya pūrva-gatān vana-grāhiṇaḥ / yathā na me sainikās tapo-vanam uparundhanti tathā niṣeddhavyāḥ / paśya /<BR>
<BR>
*     śama-pradhāneṣu tapo-dhaneṣu gūḍhaṃ hi dāta-ātmakam asti tejaḥ /<BR>
*     sparśa-anukūlā+iva sūrya-kāntās tad-anya-tejo 'bhibhavād vamanti  // KSak_2.7 //<BR>
<BR>
KSak_2.7:>1%   senā -- yad ājñāpayati svāmī /<BR>
<BR>
KSak_2.7:>2%   vidu -- vidhvaṃsatāṃ te utsāha-vṛtta-antaḥ /<BR>
KSak_2.7:>3%   (niṣkrāntaḥ senā-patiḥ)p.66<BR>
<BR>
KSak_2.7:>4%   rājā -- (parijanaṃ vilokya) apanayantu bhavatyo mṛgayā-veśam / raivataka tvam api svaṃ niyogam aśūnyaṃ kuru /<BR>
<BR>
KSak_2.7:>5%   parijana -- yad deva ājñāpayati / (iti niṣkrāntaḥ)<BR>
<BR>
KSak_2.7:>6%   vidu -- kṛtaṃ bhavatā nirmakṣikam / sāṃpratam etasmin pādapa-chāyā-viracita-vitāna-sanāthe śilā-tale niṣīdatu bhavān yāvad aham api sukha-āsīno bhavāmi /<BR>
<BR>
KSak_2.7:>7%   rājā -- gaccha+agrataḥ /<BR>
<BR>
KSak_2.7:>8%   vidu -- etu bhavān /<BR>
KSak_2.7:>9%   (ity ubhau parikramya+upaviṣṭau )<BR>
<BR>
KSak_2.7:>10%  rā -- mādhavya anavāpta-cakṣuḥ phalo 'si / yena tvayā darśanīyaṃ na dṛṣṭam /<BR>
<BR>
KSak_2.7:>11%  vidu -- nanu bhavān agrato me vartate /<BR>
<BR>
KSak_2.7:>12%  rā -- sarvaḥ kāntam ātmīyaṃ paśyati / ahaṃ tu tām āśrama-lalāma-bhūtāṃ śakuntalām adhikṛtya bravīmi /p.68<BR>
<BR>
KSak_2.7:>13%  vidu -- (svagatam) bhavatu / asya+avasaraṃ na dāsye /<BR>
KSak_2.7:>14%  (prakāśam) bho vayasya te tāpasa-kanyakā+abhyarthanīyā dṛśyate /<BR>
<BR>
_________________________<BR>
<BR>
KSak_2.8:<1%   rā -- sakhe na parihārye vastuni pauravāṇāṃ manaḥ pravartate /<BR>
<BR>
*     sura-yuvati-saṃbhavaṃ kila muner apatyaṃ tad ujjhita-adhigatam /<BR>
*     arkasya+upari śithilaṃ cyutam iva nava-mālikā-kusumam  // KSak_2.8 //<BR>
<BR>
KSak_2.8:>1%   vidu -- )vihasya) yathā kasya api piṇḍa-kharjūrair udvejitasya tiṇḍyām (tintiṇyām) abhilāṣo bhavet tathā strī-ratna-paribhogiṇaḥ bhavata iyam abhyarthanā /<BR>
<BR>
KSak_2.8:>2%   rā -- na tāvad enāṃ paśyāmi yena+evam avādīḥ /p.70<BR>
<BR>
KSak_2.8:>3%   vidu -- tat khalu ramaṇīyaṃ yad bhavato 'pi vismayam utpādayati /<BR>
<BR>
_________________________<BR>
<BR>
KSak_2.9:<1%   rā -- vayasya kiṃ bahunā /<BR>
<BR>
*     citre niveśye parikalpita-sattva-yogā<BR>
*     rūpa-uccayena manasā vidhinā kṛtā nu /<BR>
*     strī-ratna-sṛṣṭir aparā pratibhāti sā me<BR>
*     dhātur vibhutvam anucintya vapuś ca tasyāḥ  // KSak_2.9 //<BR>
<BR>
KSak_2.9:>1%   vidu -- yady evaṃ pratyādeśa idānīṃ rūpavatīnām /<BR>
<BR>
_________________________<BR>
<BR>
KSak_2.10:<1%  rā -- idaṃ ca me manasi vartate /<BR>
<BR>
*     anāghrātaṃ puṣpaṃ kisalayam alūnaṃ kara-ruhair anāviddhaṃ ratnaṃ madhu navam anāsvādita-rasam /<BR>
*     akhaṇḍaṃ puṣyānāṃ phalam iva ca tad-rūpam anaghaṃ na jāne bhoktāraṃ kam iha samupasthāsyati vidhiḥ  // KSak_2.10 //<BR>
<BR>
KSak_2.10:>1%  vidu -- tena hi laghu paritrāyatām enāṃ bhavān / mā kasya api tapasvina iṅgudī-taira-cikkaṇa-śīrṣasya haste patiṣyati /p.72<BR>
<BR>
KSak_2.10:>2%  rā -- paravatī khalu tatra-bhavatī / na ca saṃnihito 'tra guru-janaḥ /<BR>
<BR>
KSak_2.10:>3%  vidu -- atha bhavantam antareṇa kīdṛśas tasyā dṛṣṭi-rāgaḥ /<BR>
<BR>
_________________________<BR>
<BR>
KSak_2.11:<1%  rājā -- nisargād eva+apragalbhas tapasvi-kanyā-janaḥ / tathā+api tu<BR>
<BR>
*     abhimukhe mayi saṃhṛtam īkṣitaṃ hasitam anya-nimita-kṛta-udayam /<BR>
*     vinaya-vārita-vṛttir atas tayā na vivṛto madano na ca saṃvṛtaḥ  // KSak_2.11 //<BR>
<BR>
KSak_2.11:>1%  vidu -- na khalu dṛṣṭa-mātrasya tava+aṅkaṃ samārohati /<BR>
<BR>
_________________________<BR>
<BR>
KSak_2.12:<1%  rājā -- mithaḥ prasthāne punaḥ śālīnatayā api kāmam āviṣkṛto bhāvas tatra-bhavatyā / tathā hi /p.74<BR>
<BR>
*     darbha-aṅkureṇa caraṇaḥ kṣata ity akhāṇḍe tanvī sthitā katicid eva padāni gatvā /<BR>
*     āsīd vivṛtta-vadanā ca vimocayantī śākhāsu valkalam asaktam api drumāṇām  // KSak_2.12 //<BR>
<BR>
KSak_2.12:>1%  vidu -- tena hi gṛhīta-pātheyo bhava / kṛtaṃ tvayā+upavanaṃ tapo-vanam iti paśyāmi /<BR>
<BR>
KSak_2.12:>2%  rā -- sakhe tapasvibhiḥ kaiścit parijñāto 'smi / cintaya tāvat kena+apadeśena punar āśrama-padaṃ gacchāmaḥ /<BR>
<BR>
KSak_2.12:>3%  vidu -- ko 'paro 'padeśo yuṣmākaṃ rājñām / nīvāra-ṣaṣṭha-bhāgam asmākam upaharantv iti /<BR>
<BR>
_________________________<BR>
<BR>
KSak_2.13:<1%  rā -- mūrkha anyam eva bhāga-dheyam ete tapasvino nirvapanti yo ratna-rāśīn api vihāya+abhinandyate / paśya /<BR>
<BR>
*     yad uttiṣṭhati varṇebhyo nṛpāṇāṃ kṣayi tat phalam /<BR>
*     tapaḥ-ṣaḍ-bhāgam akṣayyaṃ dadaty āraṇyakā hi naḥ  // KSak_2.13 //<BR>
<BR>
KSak_2.13:>1%  (nepathye)<BR>
KSak_2.13:>2%  hanta siddha-arthau svaḥ /<BR>
<BR>
KSak_2.13:>3%  rā -- (karṇaṃ dattvā) aye dhīra-praśānta-svarais tapasvibhir bhavitavyam /<BR>
KSak_2.13:>4%  (praviśya)p.76<BR>
KSak_2.13:>5%  jayatu jayatu bhartā / etau dvau ṛṣi-kumārau pratīhāra-bhūmim upasthitau /<BR>
<BR>
KSak_2.13:>6%  rājā -- tena hy avilambitaṃ praveśaya tau /<BR>
<BR>
KSak_2.13:>7%  dauvārika -- eṣa praveśayāmi / (iti niṣkramya rṣi-kumārābhyāṃ saha praviśya)<BR>
KSak_2.13:>8%  (ubhau rājānaṃ vilokayataḥ)<BR>
<BR>
_________________________<BR>
<BR>
KSak_2.14:<1%  prathamaḥ -- aho dīptimato 'pi viśvasanīyatayā+asya vapuṣaḥ / athavā upapannam etad asminn ṛṣibhyo na+atibhinne rājani / kutaḥ<BR>
<BR>
*     adhyākrāntā vasatir amunā apy āśrame sarva-bhogye<BR>
*     rakṣā-yogād ayam api tapaḥ pratyahaṃ saṃcinoti /<BR>
*     asya+api dyāṃ spṛśati vaśinaś cāraṇa-dvandva-gītaḥ<BR>
*     puṇyaḥ-śabdo munir iti muhuhḥ kevalaṃ rāja-pūrvaḥ  // KSak_2.14 //<BR>
<BR>
KSak_2.14:>1%  dvitīyaḥ -- gautama ayaṃ sa balabhit sakho duṣyantaḥ /<BR>
<BR>
KSak_2.14:>2%  prathama -- atha kim /<BR>
<BR>
_________________________<BR>
<BR>
KSak_2.15:<1%  dvitīyahḥ -- tena hi<BR>
<BR>
*     na+etac citraṃ yad ayam udadhi-śyāma-sīmāṃ dharitrīm ekaḥ kṛtsnāṃ nagara-parigha-prāṃśu-bāhur bhunakti /p.78<BR>
*     āśaṃsante samitiṣu surā baddha-vairā hi daityair asya+adhijye dhanuṣi vijayaṃ pauruhūte ca vajre  // KSak_2.15 //<BR>
<BR>
KSak_2.15:>1%  ubhau -- (upagamya) vijayasva rājan /<BR>
KSak_2.15:>2%  rā -- (āsanād utthāya) abhivādaye bhavantau /<BR>
<BR>
KSak_2.15:>3%  ubhau -- svasti bhavate / (iti phalāny upaharataḥ)<BR>
<BR>
KSak_2.15:>4%  rā -- (sapraṇāmaṃ parigṛhya) ājñāpayitum icchāmi /<BR>
<BR>
KSak_2.15:>5%  ubhau -- vidito bhavān āśrama-sadām ihasthaḥ / tena bhavantaṃ prārthayante /<BR>
<BR>
KSak_2.15:>6%  rā -- kim ājñāpayanti /<BR>
<BR>
KSak_2.15:>7%  ubhau -- tatra-bhavataḥ kaṇvasya maharṣer asāṃnidhyād rakṣāṃsi na+iṣṭi-vighnam utpādayanti / tat katipaya-rātraṃ sārathi-dvitīyena bhavatā sanāthī-kriyatām āśrama iti /<BR>
<BR>
KSak_2.15:>8%  rā -- anugṛhīto 'smi /<BR>
<BR>
KSak_2.15:>9%  vidu -- (apavārya) eṣā idānīm anukūlā te 'bhyarthanā /<BR>
<BR>
KSak_2.15:>10% rā -- (smitaṃ kṛtvā) raivataka mad-vacanād ucyatāṃ sārathiḥ / sabāṇa-āsanaṃ ratham upasthāpaya iti /<BR>
<BR>
KSak_2.15:>11% dau -- yad deva ājñāpayati / (iti niṣkrāntaḥ)<BR>
<BR>
_________________________<BR>
<BR>
KSak_2.16:<1%  ubhau -- (saharṣam)<BR>
<BR>
*     anukāriṇi pūrveṣāṃ yukta-rūpam idaṃ tvayi /<BR>
*     āpanna-abhaya-satreṣu dīkṣitāḥ khalu pauravāḥ  // KSak_2.16 //p.80<BR>
<BR>
KSak_2.16:>1%  rā -- (sapraṇāmam) gacchatāṃ puro bhavantau / aham apy anupadam āgata eva /<BR>
<BR>
KSak_2.16:>2%  ubhau -- vijayasva (iti niṣkrāntau)<BR>
<BR>
KSak_2.16:>3%  rā -- mādhavya apy asti śakuntalā-darśane kutūhalam /<BR>
<BR>
KSak_2.16:>4%  vidu -- prathamaṃ saparivāham āsīt / idānīṃ rākṣasa-vṛtta-antena bindur api na+avaśeṣitaḥ /<BR>
<BR>
KSak_2.16:>5%  rā -- mā bhaiṣīḥ / nanu mat-samīpe vartiṣyase /<BR>
<BR>
KSak_2.16:>6%  vidu -- eṣa rākṣasād rakṣito 'smi /<BR>
KSak_2.16:>7%  (praviśya)<BR>
<BR>
KSak_2.16:>8%  dau -- sajjo ratho bhartur vijaya-prasthānam apekṣate / eṣa punar nagarād devīnāṃ jñapti-haraḥ karabhaka āgataḥ<BR>
<BR>
KSak_2.16:>9%  rā -- (sādaram) im ambābhiḥ preṣitaḥ /<BR>
<BR>
KSak_2.16:>10% dau -- atha kim /<BR>
<BR>
KSak_2.16:>11% rā -- nanu praveśyatām /<BR>
<BR>
KSak_2.16:>12% dau -- tathā / (iti niṣkramya karabhakeṇa saha praviśya) eṣa bhartā / upasarpa /<BR>
<BR>
KSak_2.16:>13% karabhaka -- jayatu jayatu bhartā / devy ājñāpayati / āgāmini caturtha-divase pravṛtta-pāraṇo me upavāso bhaviṣyati / tatra dīrgha-āyuṣā+avaśyaṃ saṃbhāvanīyā+iti /<BR>
<BR>
KSak_2.16:>14% rā -- itas tapasvi-kāryam / ito guru-jana-ājñā / dvayam apy anatikramaṇīyam / kim atra pratividheyam /p.82<BR>
<BR>
KSak_2.16:>15% vidu -- triśaṅkur iva+antarā tiṣṭha /<BR>
<BR>
_________________________<BR>
<BR>
KSak_2.17:<1%  rā -- satyam ākulī-bhūto 'smi /<BR>
<BR>
*     kṛtyayor bhinna-deśatvād dvaidhī-bhavati me manaḥ /<BR>
*     puraḥ patihataṃ śaile srotaḥ sroto-vaho yathā  // KSak_2.17 //<BR>
<BR>
KSak_2.17:>1%  (vicintya) sakhe tvam ambayā putra iti pratigṛhītaḥ / ato bhavān itaḥ pratinivṛtya tapasvi-kārya-vyagra-mānasaṃ mām āvedya tatra-bhavatīnāṃ putra-kṛtyam anuṣṭhātum arhati /<BR>
<BR>
KSak_2.17:>2%  vidu -- na khalu māṃ rakṣo-bhīrukaṃ gaṇayasi /<BR>
<BR>
KSak_2.17:>3%  rā -- (sasmitam) katham etad bhavati saṃbhāvyate /<BR>
<BR>
KSak_2.17:>4%  vidu -- yathā rāja-anujena gantavyaṃ tathā gacchāmi /<BR>
<BR>
KSak_2.17:>5%  rā -- nanu tapo-vana-uparodhaḥ pariharaṇīya iti sarvān ānuyātrikāṃs tvayā+eva saha prasthāpayāmi /<BR>
<BR>
KSak_2.17:>6%  vidu -- (sagarvam) tena hi yuva-rājo 'smi+idānīṃ saṃvṛttaḥ /<BR>
<BR>
KSak_2.17:>7%  rā -- (svagatam) capalo 'yaṃ baṭuḥ / kadācid asmat-prārthanām antaḥ-purebhyaḥ kathayet / bhavatu / enam evaṃ vakṣye / (vidūṣakaṃ haste gṛhītvā / prakāśam) vayasya ṛṣi-gauravād āśramaṃ gacchāmi / na khalu satyam eva tāpasa-kanyakāyāṃ mama+abhilāṣaḥ / paśya /<BR>
_________________________<BR>
<BR>
*     kva vayaṃ kva parokṣa-manmatho mṛga-śāvaiḥ samam edhito janaḥ /<BR>
*     parihāsa-vijalpitaṃ sakhe parama-arthena na gṛhyatāṃ vacaḥ  // KSak_2.18 //<BR>
<BR>
KSak_2.18:>1%  vidu -- atha kim /<BR>
KSak_2.18:>2%  (iti niṣkrāntāḥ sarve)<BR>
<BR>
iti dvitīyo 'ṅkaḥ /<BR>
<BR>
<BR>
**************************************************************************<BR>
<BR>
<BR>
<BR>
tṛtīyo 'ṅkaḥ<BR>
<BR>
KSak_3.1:<1%   (tataḥ praviśati kuśān ādāya yajamāna-śiṣyaḥ)<BR>
<BR>
_________________________<BR>
<BR>
KSak_3.1:<1%   śiṣya -- aho mahānubhāvaḥ pārthivo duṣyantaḥ / yat praviṣṭa-mātra eva+āśramaṃ tatra-bhavati nirupadravāṇi naḥ karmāṇi saṃvṛttāni /<BR>
<BR>
*     kā kathā bāṇa-saṃdhāne jyā-śabdena+eva dūrataḥ /<BR>
*     huṃkāreṇa+iva dhanuṣaḥ sa hi vighnān apohati  // KSak_3.1 //<BR>
<BR>
KSak_3.1:>1%   yāvad imān vedi-saṃstaraṇa-arthaṃ darbhān ṛtvigbhya upaharāmi / (parikramya+avalokya ca / ākāśe) priyaṃvade kasya idam uśīra-anulepanaṃ mṛṇālavanti ca nalinī-patrāṇi nīyante / (śrutim abhinīya) kiṃ bravīṣi / ātapa-laṅghanād balavad asvasthā śakuntalā tasyāḥ śarīra-nirvāpaṇāya+iti /<BR>
KSak_3.1:>2%   tarhi yatnād upacaryatām / sā khalu bhagavataḥ kaṇvasya kula-pater ucchvasitam / aham api tāvad vaitānikaṃ śānty udakam asyai gautamī-haste visarjayiṣyāmi /<BR>
KSak_3.1:>3%   (iti niṣkrāntaḥ)<BR>
KSak_3.1:>4%   viṣkambhakaḥ /<BR>
KSak_3.1:>5%   (tataḥ praviśati kāmayamāna-avastho rājā)<BR>
<BR>
KSak_3.1:>6%   rājā -- (sacintaṃ niḥśvasya) p.84<BR>
_________________________<BR>
<BR>
*     jāne tapaso vīryaṃ sā bālā paravatī+iti me viditam /<BR>
*     alam asmi tato hṛdayaṃ tathā+api na+idaṃ nivartayitum  // KSak_3.2 //<BR>
<BR>
KSak_3.2:>1%   (madana-bādhāṃ nirūpya) bhagavan kusuma-āyudha tvayā candramasā ca viśvasanīyābhyām atisaṃdhīyate kāmi-jana-sārthaḥ / kutaḥ /<BR>
_________________________<BR>
<BR>
*     tava kusuma-śaratvaṃ śīta-raśmitvam indor<BR>
*     dvayam idam ayathā-arthaṃ dṛśyate mad-vidheṣu /<BR>
*     visṛjati hima-garbhair agnim indur mayūkhais<BR>
*     tvam api kusuma-bāṇān vajra-sārī-karoṣi  // KSak_3.3 //<BR>
<BR>
KSak_3.3:>1%   athavā /<BR>
<BR>
*     adya api nūnaṃ hara-kopa-vahninas tvayi jvalaty aurva iva+ambu-rāśau /<BR>
*     tvam anyathā manmatha mad-vidhānāṃ bhasma-avaśeṣaḥ katham ittham uṣṇaḥ  // KSak_3.3a // p.88<BR>
<BR>
_________________________<BR>
<BR>
*     aniśam api makara-ketur manaor rujam āvahann abhimato me /<BR>
*     yadi madira-āyata-nayanāṃ tām adhikṛtya praharati+iti  // KSak_3.4 //<BR>
<BR>
KSak_3.4:>1%   (sakhedaṃ parikramya) kva nu khalu saṃsthite karmaṇi sadasyair anujñātaḥ khinnam ātmānaṃ vinodayāmi /<BR>
KSak_3.4:>2%   (niḥśvasya) kiṃ nu khalu me priyā-darśanād ṛte śaraṇam anyat /<BR>
KSak_3.4:>3%   yāvad enām anviṣyāmi / (sūryam avalokya) imām ugra-ātapa-velāṃ prāyeṇa latā-valayavatsu mālinī-tīreṣu sasakhī-janā śakuntalā gamayati /<BR>
KSak_3.4:>4%   tatra+eva tāvad gacchāmi / (parikramya saṃsparśaṃ rūpayitvā) aho pravāta-subhago 'yam uddeśaḥ /<BR>
_________________________<BR>
<BR>
*     śakyam aravinda-surabhiḥ kaṇa-vāhī mālinī-taraṅgāṇām /<BR>
*     aṅgair anaṅga-taptair aviralam āliṅgituṃ pavanaḥ  // KSak_3.5 //<BR>
<BR>
KSak_3.5:>5%   (parikramya+avalokya ca) asmin vetasa-parikṣipte latā-maṇḍape saṃnihitayā śakuntalayā bhavitavyam / tathā hi /<BR>
_________________________<BR>
<BR>
*     abnyunnatā purastād avagāḍhā jaghana-gauravāt paścāt /<BR>
*     dvāre 'sya pāṇḍu-sikate pada-paṅktir dṛśyate 'bhinavā  // KSak_3.6 //<BR>
<BR>
KSak_3.6:>1%   yāvad viṭapa-antareṇa+avalokayāmi / (parikramya tathā kṛtvā / saharṣam) aye labdhaṃ netra-nirvāṇam /<BR>
KSak_3.6:>2%   eṣā me manoratha-priyatamā sakusuma-āstaraṇaṃ śilā-paṭṭam adhiśayānā sakhībhyām anvāsyate / bhavatu /śroṣyāmy āsāṃ viśrambha-kathitāni / (iti vilokayan sthitaḥ)<BR>
KSak_3.6:>3%   (tataḥ praviśati yathā-ukta-vyāpārā saha sakhībhyāṃ śakuntalā) p.90<BR>
<BR>
KSak_3.6:>4%   sakhyau -- (upavījya / sasneham) halā śakuntare api sukhayati nalinī-patra-vātaḥ /<BR>
<BR>
KSak_3.6:>5%   śaku -- kiṃ vījayato māṃ sakhyau /<BR>
KSak_3.6:>6%   (sakhyau viṣādaṃ nāṭayitvā parasparam avalokayataḥ)<BR>
<BR>
_________________________<BR>
<BR>
KSak_3.7:<1%   rājā -- balavad-asvastha-śarīrā śakuntalā dṛśyate /<BR>
KSak_3.7:<2%   (savitarkam) tat kim ayam ātapa-doṣaḥ syād uta yathā me manasi vartate / (sa-abhilāṣaṃ nirvarṇya) atha vā kṛtaṃ saṃdehena /<BR>
<BR>
*     stana-nyasta-uśīraṃ praśithila-mṛṇāla-eka-valayam<BR>
*     priyāyāḥ sābādhaṃ kim api kamanīyaṃ vapur idam /<BR>
*     samas tāpaḥ kāmaṃ manasija-nidāgha-prasarayor<BR>
*     na tu grīṣmasya+evaṃ subhagam aparādhaṃ yuvatiṣu  // KSak_3.7 // p.92<BR>
<BR>
KSak_3.7:>7%   priyaṃvadā -- (jana-antikam) anasūye tasya rājarṣeḥ prathama-darśana-ārabhya paryutsukā+iva śakuntalā / kiṃ nu khalv asyās tan-nimitto 'yam ātaṅko bhavet /<BR>
<BR>
KSak_3.7:>8%   ana -- sakhi mama api+īdṛśy āśaṅkā hṛdayasya / bhavatu / pravakṣyāmi tāvad enām (prakāśam) / sakhi praṣṭavyā+asi kim api / balavān khalu te saṃtāpaḥ /<BR>
<BR>
KSak_3.7:>9%   śaku -- (pūrva-ardhena śayanād utthāya) halā kiṃ vaktu-kāmā+asi /<BR>
<BR>
KSak_3.7:>10%  ana -- halā śakuntale anabhyantare khalv āvāṃ madana-gatasya vṛtta-antasya / kiṃ tu yādṛśī+itihāsa-bandheṣu kāmayamānānām avasthā śrūyate tādṛśīṃ tava paśyāmi /<BR>
KSak_3.7:>11%  kathaya kiṃ nimittaṃ saṃtāpaḥ / vikāraṃ khalu parama-arthato 'jñātvā+anārambha-pratīkārasya /<BR>
<BR>
KSak_3.7:>12%  rājā -- anasūyām apy anugato madīyas tarkaḥ / na hi svāmi-prāyeṇa me darśanam /<BR>
<BR>
KSak_3.7:>13%  śaku -- (ātma-gatam) balavān khalu me 'bhiniveśaḥ / idānīm api sahasā+etayor na śaknomi nivedayitum /p.94<BR>
<BR>
KSak_3.7:>14%  priyaṃvadā -- sakhi śakuntale suṣṭhu eṣā bhaṇati / kim ātmana ātaṅkam upekṣase / anudivasaṃ khalu parihīyase 'ṅgaiḥ / kevalaṃ lāvaṇyamayī chāyā tvāṃ na muñcati /<BR>
<BR>
_________________________<BR>
<BR>
KSak_3.8:<1%   rājā -- avitatham āha priyaṃvadā / tathā hi<BR>
<BR>
*     kṣāma-kṣāma-kapolam ānanam uraḥ kāṭhinyam ukta-stanam<BR>
*     madhyaḥ klāntataraḥ prakāma-vinatāv aṃsau chaviḥ pāṇḍurā /<BR>
*     śocyā ca priya-darśanā ca madana-kliṣṭā+iyam ālakṣyate<BR>
*     patrāṇām iva śoṣaṇena marutā spṛṣṭā latā mādhavī  // KSak_3.8 //<BR>
<BR>
KSak_3.8:>1%   śaku -- sakhi kasya vā+anyasya kathayiṣyāmi / kiṃtv āyāsayitrī+idānīṃ vāṃ bhaviṣyāmi /<BR>
<BR>
KSak_3.8:>2%   ubhe -- ata eva khalu nirbandha / snigdha-jana-saṃvibhaktaṃ hi duḥkhaṃ sahya-vedanaṃ bhavati / p.96<BR>
<BR>
_________________________<BR>
<BR>
KSak_3.9:<1%   rājā -- <BR>
<BR>
*     pṛṣṭā janena sama-duḥkha-sukhena bālā<BR>
*     na+iyaṃ na vakṣyati mano-gatam ādhi-hetum /<BR>
*     dṛṣṭo vivṛtya bahuśo 'py anayā satṛṣṇam<BR>
*     atra-antare śravaṇa-kātaratāṃ gato 'smi  // KSak_3.9 //<BR>
<BR>
KSak_3.9:>3%   śaku -- sakhi yataḥ-prabhṛti mama darśana-patham āgataḥ sa tapo-vana-rakṣitā rājarṣiḥ (ity artha-ukte lajāṃ nāṭayati)<BR>
<BR>
KSak_3.9:>4%   ubhe -- kathayatu priya-sakhī /<BR>
<BR>
KSak_3.9:>5%   śaku -- tata ārabhya tadgatena+abhilāṣeṇa etad avasthā+asmi saṃvṛttā /<BR>
<BR>
_________________________<BR>
<BR>
KSak_3.10:<1%  rājā -- (saharṣam) śrutaṃ śrotavyam /<BR>
<BR>
*     smara eva tāpa-hetur nirvāpayitā sa eva me jātaḥ /<BR>
*     divasa iva+abhra-śyāmas tapa-atyaye jīva-lokasya  // KSak_3.10 //p.98<BR>
<BR>
KSak_3.10:>1%  śaku -- tad yadi vām anumataṃ tathā vartethāṃ yathā tasya rājarṣer anukampanīyā bhavāmi / anyathā+avaśyaṃ siñcata me tila-udakam /<BR>
<BR>
KSak_3.10:>2%  rājā -- saṃśaya-chedi vacanam /<BR>
<BR>
KSak_3.10:>3%  priyaṃvadā -- (jana-antikam) anasūye dūra-gata-manmathā+akṣamā+iyaṃ kāla-haraṇasya /<BR>
KSak_3.10:>4%  yasmin baddha-bhāvā+eṣā sa lalāma-bhūtaḥ pauravāṇām / tad yuktam asyā abhilāṣo 'bhinanditum /<BR>
<BR>
KSak_3.10:>5%  ana -- tathā yathā bhaṇasi /<BR>
<BR>
KSak_3.10:>6%  pri -- (prakāśam) sakhi diṣṭyā+anurūpas te 'bhiniveśaḥ / sāgaram ujjhitvā kutra vā mahā-nady avatarati / ka idānīṃ sahakāram antareṇa+atimukta-latāṃ pallavitāṃ sahate /<BR>
<BR>
KSak_3.10:>7%  rājā -- kim atra citraṃ yadi viśākhe śaśa-aṅka-lekhām anuvartete /<BR>
<BR>
KSak_3.10:>8%  ana -- kaḥ punar upāyo bhaved yena+avilambitaṃ nibhṛtaṃ ca sakhyā manorathaṃ saṃpādayāvaḥ /<BR>
<BR>
KSak_3.10:>9%  pri -- nibhṛtam iti cintanīyaṃ bhavet / śīghram iti sukaram /<BR>
<BR>
KSak_3.10:>10% ana -- katham iva /p.100/<BR>
<BR>
KSak_3.10:>11% pri -- nanu sa rājarṣir asyāṃ snigdha-dṛṣṭyā sūcita-abhilāṣa etān divasān prajāgara-kṛśo lakṣyate /<BR>
<BR>
_________________________<BR>
<BR>
KSak_3.11:<1%  rājā -- satyam itthaṃ bhūta eva+asmi / tathā hi<BR>
<BR>
*     idam aśiśirair antas-tāpād vivarṇam aṇī-kṛtam<BR>
*     niśi niśi bhuja-nyasta-apāṅga-prasāribhir aśrubhiḥ /<BR>
*     alabhilulita-jyā-ghāta-aṅkaṃ muhur maṇi-bandhanāt<BR>
*     kanaka-valayaṃ srastaṃ srastaṃ mayā pratisāryate  // KSak_3.11 //<BR>
<BR>
KSak_3.11:>12% pri -- (vicintya) halā madana-lekho 'sya kriyatāṃ taṃ sumano-gopitaṃ kṛtvā deva-prasādasya+apadeśena tasya hastaṃ prāpayiṣyāmi /<BR>
<BR>
KSak_3.11:>13% ana -- rocate me sukumāraḥ prayogaḥ kiṃ vā śakuntalā bhaṇati /<BR>
<BR>
KSak_3.11:>14% śaku -- kiṃ niyogo vāṃ vikalpyate /<BR>
<BR>
KSak_3.11:>15% pri -- tena hy ātmana upanyāsa-pūrvaṃ cintaya tāvat kim api lalita-pada-bandhanam /<BR>
<BR>
KSak_3.11:>16% śaku -- halā cintayāmy aham / avadhīraṇā-bhīrukaṃ punar vepate me hṛdayam / p.102<BR>
<BR>
_________________________<BR>
<BR>
KSak_3.12:<1%  rājā -- (saharṣam)<BR>
<BR>
*     ayaṃ sa te tiṣṭhati saṃgama-utsuko<BR>
*     viśaṅkase bhīru yato 'vadhīraṇām /<BR>
*     labheta vā prārthayitā na vā śriyam<BR>
*     śriyā durāpaḥ katham īpsito bhavet  // KSak_3.12 //<BR>
<BR>
KSak_3.12:>1%  sakhyau -- ayi ātma-guṇa-avamānini ka idānīṃ śarīra-nirvāpayitrī śāradīṃ jyotsnāṃ paṭa-antena vārayati /<BR>
<BR>
KSak_3.12:>2%  śaku -- (sasmitam) niyojitā+idānīm asmi / (ity upaviṣṭāṃ cintayati)<BR>
<BR>
_________________________<BR>
<BR>
KSak_3.13:<1%  rājā -- sthāne khalu vismṛta+nimeṣeṇa cakṣuṣā priyām avalokayāmi / yataḥ --<BR>
<BR>
*     unnamita-eka-bhrū-latam ānanam asyāḥ padāni racayantyāḥ /<BR>
*     kaṇṭakitena prathayati may anurāgaṃ kapolena  // KSak_3.13 //<BR>
<BR>
KSak_3.13:>3%  śaku -- halā cintitaṃ mayā gīta-vastu / asaṃnihitāni punar lekhana-sādhanāni /<BR>
<BR>
KSak_3.13:>4%  pri -- etasmiñ śuka-udara-sukumāre nalinī-patre nakhair nikṣipta-varṇaṃ kuru /p.104<BR>
<BR>
KSak_3.13:>5%  śaku -- (yathā-uktaṃ rūpayitvā) halā śṛṇutam idānīṃ saṃgata-arthaṃ na vā+iti /<BR>
<BR>
KSak_3.13:>6%  ubhe -- avahite svaḥ /<BR>
<BR>
_________________________<BR>
<BR>
KSak_3.14:<1%  śaku -- (vācayati)<BR>
<BR>
*     tava na jāne hṛdayaṃ mama punaḥ kāmo divā api rātrāv api /<BR>
*     nirghṛṇa tapati balīyas tvayi vṛtta-manorathāyā aṅgāni  // KSak_3.14 //<BR>
<BR>
_________________________<BR>
<BR>
KSak_3.15:<1%  rājā -- (sahasā+upasṛtya)<BR>
<BR>
*     tapati tanu-gātri madanas tvām aniśaṃ māṃ punar dahaty eva /<BR>
*     glapayati yathā śaśa-aṅkaṃ na tathā hi kumudvatīṃ divasaḥ  // KSak_3.15 //<BR>
<BR>
KSak_3.15:>1%  sakhyau -- (vilokya saharṣam utthāya) svāgatam avilambino manorathasya /<BR>
KSak_3.15:>2%  (śakuntalā+abhyutthātum icchati)<BR>
<BR>
_________________________<BR>
<BR>
KSak_3.16:<1%  rājā -- alam alam āyāsena / p.106<BR>
<BR>
*     saṃdaṣṭa-sukuma-śayanāny āśukta-anta-bisa-bhaṅga-surabhīṇi /<BR>
*     guru-paritāpāni na te gātrāṇy upacāram arhanti  // KSak_3.16 //<BR>
<BR>
KSak_3.16:>1%  ana --- itaḥ śilā-tala-eka-deśam alaṃkarotu vayasyaḥ /<BR>
KSak_3.16:>2%  (rājā+upaviśati / śakuntalā salajjā tiṣṭhati)<BR>
<BR>
KSak_3.16:>3%  pri -- dvayor api yuvayor anyonya-anurāgaḥ pratyakṣaḥ / sakhī-snehaḥ punar māṃ punar ukta-vādinīṃ karoti /<BR>
<BR>
KSak_3.16:>4%  rājā -- bhadre na+etat parhāryam / vivakṣitaṃ hy anuktam anutāpaṃ janayati /<BR>
<BR>
KSak_3.16:>5%  pri -- āpannasya viṣaya-nivāsino janasya+ārti-hareṇa rājñā bhavitavyam ity eṣa vo dharmaḥ /<BR>
<BR>
KSak_3.16:>6%  rājā -- na+asmāt param /<BR>
<BR>
KSak_3.16:>7%  pri -- tena hi+iyam āvayoḥ priya-sakhī tvām uddiśya idam avasthā-antaraṃ bhagavatā madanena+āropitā / tad arhasy abhyupapattyā jīvitam asyā avalambitum /<BR>
<BR>
KSak_3.16:>8%  rājā -- bhadre sādhāraṇo 'yaṃ praṇayaḥ / sarvathā+anugṛhīto 'smi /<BR>
<BR>
KSak_3.16:>9%  śakuntalā -- (priyaṃvadām avalokya) halā kim antaḥ-pura-viraha-paryutsukasya rājarṣer uparodhena /<BR>
<BR>
_________________________<BR>
<BR>
KSak_3.17:<1%  rājā -- sundari (p.108)<BR>
<BR>
*     idam ananya-parāyaṇam anyathā hṛdaya-saṃnihite hṛdayaṃ mama /<BR>
*     yadi samarthayase madira-īkṣaṇe madana-bāṇa-hato 'smi hataḥ punaḥ  // KSak_3.17 //<BR>
<BR>
KSak_3.17:>1%  ana -- vayasya bahu-vallabhā rājānaḥ śrūyante / yathā nau priya-sakhī bandhu-jana-śocanīyā na bhavati tathā nirvāhaya /<BR>
<BR>
_________________________<BR>
<BR>
KSak_3.18:<1%  rājā -- bhadre kiṃ bahunā<BR>
<BR>
*     parigraha-bahutve 'pi dve pratiṣṭhe kulasya me /<BR>
*     samudra-rasanā ca+urvī sakhī ca yuvayor iyam  // KSak_3.18 //<BR>
<BR>
KSak_3.18:>1%  ubhe -- nirvṛte svaḥ /<BR>
<BR>
KSak_3.18:>2%  pri -- (sadṛṣṭi-kṣepam) anasūye eṣa ito-datta-dṛṣṭir utsuko mṛga-potako mātaram anviṣyati / ehi / saṃyojayāva enam / (ity ubhe prasthite)<BR>
<BR>
KSak_3.18:>3%  śaku -- halā aśaraṇā+asmi / anyatarā yuvayor āgacchatu /<BR>
<BR>
KSak_3.18:>4%  ubhe -- pṛthivyāḥ yaḥ śaraṇaṃ sa tava samīpe vartate / (iti niṣkrānte)<BR>
<BR>
KSak_3.18:>5%  śaku -- kathaṃ gate eva /<BR>
<BR>
_________________________<BR>
<BR>
KSak_3.19:<1%  rājā -- alam āvegena / nanv ayam ārādhayitā janas tava samīpe vartate /<BR>
<BR>
*     kiṃ śītalaiḥ klama-vinodibhir ārdra-vātān<BR>
*     sañcārayāmi nalinī-dala-tāla-vṛntaiḥ /<BR>
*     aṅke nidhāya karabha-ūru yathā-sukhaṃ te<BR>
*     saṃvāhayāmi caraṇāv uta padma-tāṃrau  // KSak_3.19 //<BR>
<BR>
KSak_3.19:>1%  śaku -- na mānanīyeṣv ātmānam aparādhayiṣye / (ity utthāya gantum icchati)<BR>
<BR>
_________________________<BR>
<BR>
KSak_3.20:<1%  rājā -- sundari anirvāṇo divasaḥ iyaṃ ca te śarīra-avasthā /<BR>
<BR>
*     utsṛjya kusuma-śayanaṃ nalinī-dala-kalpita-stana-āvaraṇam /<BR>
*     katham ātape gamiṣyasi paribādhā-pelavair aṅgaiḥ  // KSak_3.20 //<BR>
<BR>
KSak_3.20:>1%  (iti balād enāṃ nivartayati)<BR>
<BR>
KSak_3.20:>2%  śaku -- paurava rakṣa vinayam / madana-saṃtaptā api na khalv ātmanaḥ prabhavāmi /<BR>
<BR>
_________________________<BR>
<BR>
KSak_3.21:<1%  rājā -- bhīru alaṃ guru-jana-bhayena / dṛṣṭvā te vidita-dharmā tatra-bhavān na+atra doṣaṃ grahīṣyati kula-patiḥ / paśya /p.112<BR>
<BR>
*     gāndharveṇa vivāhena bahvyo rājarṣi-kanyakāḥ /<BR>
*     śrūyante pariṇītās tāḥ pitṛbhiś ca+abhinanditāḥ  // KSak_3.21 //<BR>
<BR>
<BR>
KSak_3.21:>1%  śaku -- muñca tāvan mām / bhūyo 'pi sakhī-janam anumānayiṣye /<BR>
<BR>
KSak_3.21:>2%  rājā -- bhavatu / mokṣyāmi /<BR>
<BR>
KSak_3.21:>3%  śaku -- kadā /<BR>
<BR>
_________________________<BR>
<BR>
KSak_3.22:<1*  rājā -- <BR>
<BR>
*     aparikṣata-komalasya yāvat kusumasya+iva navasya ṣaṭpadena /<BR>
*     adharasya pipāsatā mayā te sadayaṃ sundari gṛhyate raso 'sya  // KSak_3.22 //<BR>
<BR>
KSak_3.22:>1%  (iti mukham asyāḥ samunnamayitum icchati / śakuntalā pariharati nāṭyena)<BR>
<BR>
KSak_3.22:>2%  (nepathye)<BR>
KSak_3.22:>3%  cakra-vāka-vadhuke āmantrayasva saha-caram / upasthitā rajanī /<BR>
<BR>
KSak_3.22:>4%  śaku -- (sasaṃbhramam) paurava asaṃśayaṃ mama śarīra-vṛtta-anta-upalambhāya+āryā gautamī ita eva+āgacchati / tad viṭapa-antarito bhava /<BR>
<BR>
KSak_3.22:>5%  rājā -- tathā / (ity ātmānam āvṛtya tiṣṭhati)<BR>
KSak_3.22:>6%  (tataḥ praviśati pātra-hastā gautamī sakhyau ca)<BR>
<BR>
KSak_3.22:>7%  sakhyau -- ita ita āryā gautamī /<BR>
<BR>
KSak_3.22:>8%  gautamī -- (śakuntalām upetya) jāte api laghu-saṃtāpāni te 'ṅgāni /p.114<BR>
<BR>
KSak_3.22:>9%  śaku -- ārye asti me viśeṣaḥ /<BR>
<BR>
KSak_3.22:>10% gautamī -- anena darbha-udakena nirābādham eva te śarīraṃ bhaviṣyati / (śirasi śakutalām abhyukṣya) vatse pariṇato divasaḥ / ehi uṭajam eva gacchāmaḥ / (iti prasthitāḥ)<BR>
<BR>
KSak_3.22:>11% śaku -- (ātma-gatam) hṛdaya prthamam eva sukha-upanate manorathe kātara-bhāvaṃ na muñcasi / sānuśaya-vighaṭitasya kathaṃ te sāṃprataṃ saṃtāpaḥ / (pada-antare sthitvā / prakāśam) latā-valaya saṃtāpa-hāraka āmantraye tvāṃ bhūyo 'pi paribhogāya / (iti duḥkhena niṣkrāntā śakuntalā saha+itarābhiḥ)<BR>
<BR>
_________________________<BR>
<BR>
KSak_3.23:<1%  rājā -- (pūrva-sthānam upetya / saniḥśvāsam) aho vighnavatyaḥ prāthita-artha-siddhayaḥ / mahā hi<BR>
<BR>
*     muhur aṅguli-saṃvṛta-adhara-oṣṭhaṃ pratiṣedha-akṣara-viklava-abhirāmam /<BR>
*     mukham aṃsa-vivarti pakṣma-lākṣyāḥ katham apy unnamitaṃ na cumbitaṃ tu  // KSak_3.23 //<BR>
<BR>
KSak_3.23:>1%  kva nu khalu saṃprati gacchāmi / athavā iha+eva priyā-paribhukta-mukte latā-valaye muhūrtaṃ sthāsyāmi /<BR>
KSak_3.23:>2%  (sarvato 'valokya)p.116<BR>
<BR>
_________________________<BR>
<BR>
*     tasyāḥ puṣpamayī śarīra-lulitā śayyā śilāyām iyam<BR>
*     klānto manmatha-lekha eṣa nalinī-patre nakhair arpitaḥ /<BR>
*     hastād bhraṣṭam idaṃ bisa-ābharaṇam ity āsajyamāna-īkṣaṇo<BR>
*     nirgantuṃ sahasā na vetasa-gṛhāc chaknomi śūnyād api  // KSak_3.24 //<BR>
<BR>
_________________________<BR>
<BR>
KSak_3.25:<1%  (ākāśe) rājan --<BR>
<BR>
*     sāyaṃtane sadana-karmaṇi saṃpravṛtte<BR>
*     vediṃ huta-aśanavatīṃ paritaḥ prayastāḥ /<BR>
*     chāyāś caranti bahudhā bhayam ādadhānāḥ<BR>
*     saṃdhyā-payoda-kapiśāḥ piśita-aśanānām  // KSak_3.25 //<BR>
<BR>
KSak_3.25:>1%  rājā -- ayam aham āgacchāmi / (iti niṣkrāntaḥ)<BR>
<BR>
tṛtīyo 'ṅkaḥ /p.118<BR>
<BR>
<BR>
**************************************************************************<BR>
<BR>
<BR>
<BR>
caturtho 'dhyāyaḥ /<BR>
<BR>
KSak_4.1:<1%   (tataḥ praviśataḥ kusuma-avacayaṃ nāṭayantyau sakhyau /<BR>
<BR>
KSak_4.1:<2%   ana -- halā priyaṃvade yady api gāndharveṇa vidhinā nirvṛtta-kalyāṇā śakuntalā+anurūpa-bhartṛ-gāminī saṃvṛttā+iti nirvṛtaṃ me hṛdayaṃ tathā+apy etāvac cintanīyam /<BR>
<BR>
KSak_4.1:<3%   pri -- katham iva /p.118<BR>
<BR>
KSak_4.1:<4%   ana -- adya sa rājarṣir iṣṭiṃ parisamāpya+ṛṣibhir visarjita ātmano nagaraṃ praviśya+antaḥ-pura-samāgata ito+gataṃ vṛtta-antaṃ smarati vā na vā+iti /<BR>
<BR>
KSak_4.1:<5%   pri -- visrabdhā bhava / na tādṛśā ākṛti-viśeṣā guṇa-virodhino bhavanti / tāta idānīm imaṃ vṛtta-antaṃ śrutvā na jāne kiṃ pratipatsyata iti /<BR>
<BR>
KSak_4.1:<6%   ana -- yathā+ahaṃ paśyāmi tathā tasya+anumataṃ bhavet /<BR>
<BR>
KSak_4.1:<7%   pri -- katham iva /<BR>
<BR>
KSak_4.1:<8%   ana -- guṇavate kanyakā pratipādanīyā ity ayaṃ tāvat prathamaḥ saṃkalpaḥ / taṃ yadi daivam eva saṃpādayati nanv aprayāsena kṛta-artho guru-janaḥ /<BR>
<BR>
KSak_4.1:<9%   pri -- (puṣpa-bhājanaṃ vilokya) sakhi avacitāni bali-karma-paryāptāni kusumāni /p.122<BR>
<BR>
KSak_4.1:<10%  ana -- nanu sakhyāḥ śakuntalāyāḥ saubhāgya-devatā+arcanīyā /<BR>
<BR>
KSak_4.1:<11%  pri -- yujyate / (iti tad eva karma+abhinayataḥ)<BR>
KSak_4.1:<12%  (nepathye)<BR>
KSak_4.1:<13%  ayam ahaṃ bhoḥ /<BR>
<BR>
KSak_4.1:<14%  ana -- (karṇaṃ dattvā) sakhi atithīnām iva niveditam /<BR>
<BR>
KSak_4.1:<15%  pri -- nanu+uṭaja-saṃnihitā śakuntalā /<BR>
<BR>
_________________________<BR>
<BR>
KSak_4.1:<1%   ana -- adya punar hṛdayena+asaṃnihitā / alam etāvadbhiḥ kusumaiḥ / (iti prasthite) (nepathye)<BR>
KSak_4.1:<2%   āḥ atithi-paribhāvini --<BR>
<BR>
*     vicintayantī yam ananya-mānasā<BR>
*     tapo-dhanaṃ vetsi na mām upasthitam /<BR>
*     smariṣyati tvāṃ na sa bodhito 'pi san<BR>
*     kathāṃ pramattaḥ prathamaṃ kṛtām iva  // KSak_4.1 //p.122<BR>
<BR>
KSak_4.1:>2%   pri -- hā dhig ghā dhik / apriyam eva saṃvṛttam / kasminn api pūjā-arhe 'parāddhā śūnya-hṛdayā śakuntalā / (puro 'valokya)<BR>
KSak_4.1:>3%   na khalu yasmin kasminn api / eṣa durvāsāḥ sulabha-kopo maharṣiḥ / tathā śaptvā vega-bala-utphullayā durvārayā gatyā pratinivṛttaḥ /<BR>
<BR>
KSak_4.1:>4%   ana -- ko 'nyo huta-vahād dagdhuṃ prabhavati / gaccha / pādayoḥ praṇamya nivartaya enaṃ yāvad aham argha-udakam upakalpayāmi /<BR>
<BR>
KSak_4.1:>5%   pri -- tathā (iti niṣkrāntā)<BR>
<BR>
KSak_4.1:>6%   ana -- (pada-antare skhalitaṃ nirūpya) aho āvega-skhalitayā gatyā prabhraṣṭaṃ mama+agra-hastāt puṣpa-bhājanam / (iti puṣpa-uccayaṃ rūpayati)<BR>
KSak_4.1:>7%   (praviśya)<BR>
<BR>
KSak_4.1:>8%   pri -- sakhi prakṛti-vakraḥ sa kasya+anunayaṃ pratigṛhṇāti / kim api punaḥ sānukrośaḥ kṛtaḥ /<BR>
<BR>
KSak_4.1:>9%   ana -- (sasmitam+tasmin bahv etad api / kathaya /<BR>
<BR>
KSak_4.1:>10%  pri -- yadā nivartituṃ na+icchati tadā vijñāpito mayā /<BR>
KSak_4.1:>11%  bhagavan prathama iti prekṣya+avijñāta-tapaḥ-prabhāvasya duhitṛ-janasya bhagavatā+eko 'parādho marṣayitavya iti /p.124<BR>
<BR>
KSak_4.1:>12%  ana -- tatas tataḥ /<BR>
<BR>
KSak_4.1:>13%  pri -- tato na me vacanam anyathā+bhavitum arhati kiṃ tv abhijñāna-ābharaṇa-darśanena śāpo nivartiṣyata iti mantrayamāṇa eva+antarhitaḥ /<BR>
<BR>
KSak_4.1:>14%  ana -- śakyam idānīm āśvasitum / asti tena rājarṣiṇā saṃprasthitena sva-nāmadheya-aṅkitam aṅgulīyakaṃ smaraṇīyam iti svayaṃ pinaddham / tasmin sva-adhīna-upāyā śakuntalā bhaviṣyati /<BR>
<BR>
KSak_4.1:>15%  pri -- sakhi ehi / deva-kāryaṃ tāvad asyā nirvartayāvaḥ /<BR>
KSak_4.1:>16%  (iti parikrāmataḥ)<BR>
<BR>
KSak_4.1:>17%  pri -- (vilokya+anasūye paśya tāvat / vāma-hasta-upahita-vadanā ālikhitā+iva priya-sakhī / bhartṛ-gatayā cintayā+ātmānam api na+eṣā vibhāvayati / kiṃ punar āgantukam /<BR>
<BR>
KSak_4.1:>18%  ana -- priyaṃvade dvayor eva nau mukhe eṣa vṛtta-antas tiṣṭhatu / rakṣitavyā khalu prakṛti-pelavā priya-sakhī /<BR>
<BR>
KSak_4.1:>19%  pri -- ko nāma uṣṇa-udakena navamālikāṃ siñcati /<BR>
KSak_4.1:>20%  (iti niṣkrānte)<BR>
KSak_4.1:>21%  viṣkambhakaḥ /<BR>
KSak_4.1:>22%  (tataḥ praviśati supta-utthitaḥ śiṣyaḥ)<BR>
<BR>
_________________________<BR>
<BR>
KSak_4.2:<1%   śiṣya -- velā-upalakṣaṇa-artham ādiṣṭo 'smi tatra-bhavatā pravāsād upāvṛttena kāśyapena / prakāśaṃ nirgatas tāvad avalokayāmi kiyad avaśiṣṭaṃ rajanyā iti / (parikramya+avalokya ca) hanta prabhātam / tathā hi /p.126<BR>
<BR>
*     yāty ekato 'sta-śikharaṃ patir oṣadhīnām<BR>
*     āviṣkṛta-aruṇa-puraḥsara ekato 'rkaḥ /<BR>
*     tejo-dvayasya yugapad-vyasana-udayābhyām<BR>
*     loko niyamyata iva+ātma-daśa-antareṣu  // KSak_4.2 // api ca/<BR>
<BR>
_________________________<BR>
<BR>
*     antarhite śaśini sā+eva kumudvatī me<BR>
*     vṛṣṭiṃ na nandayati saṃsmaraṇīya-śobhā /<BR>
*     iṣṭa-pravāsa-janitāny abalā-janasya<BR>
*     duḥkhāni nūnam atimātra-suduḥsahāni  // KSak_4.3 //<BR>
<BR>
KSak_4.3:>1%   (praviśya+apaṭī-kṣepeṇa)<BR>
<BR>
KSak_4.3:>2%   ana -- yady api nāma viṣaya-parāṅmukhasya janasya+etan na viditaṃ tathā+api tena rājñā śakuntalāyām anāryam ācaritam /<BR>
<BR>
KSak_4.3:>3%   śiṣya -- yāvad upasthitā homa-velāṃ gurave nivedayāmi /<BR>
KSak_4.3:>4%   (iti niṣkrāntaḥ) p.128<BR>
<BR>
KSak_4.3:>5%   ana -- pratibuddhā api kiṃ kariṣyāmi / na ma uciteṣv api nija-karaṇīyeṣu hasta-pādaṃ prasarati / kāma idānīṃ sakāmo bhavatu yena+asatya-saṃdhe jane śuddha-hṛdayā sakhī padaṃ kāritā / athavā durvāsaḥ śāpa eṣa vikārayati /<BR>
KSak_4.3:>6%   anyathā kathaṃ sa rājarṣis tādṛśāni mantrayitvā+etāvataḥ kālasya lekha-mātram api na visṛjati /<BR>
KSak_4.3:>7%   tad ito 'bhijñānam aṅgulīyakaṃ tasya visṛjāvaḥ / duḥkha-śīle tapasvi-jane ko 'bhyarthyatām / nanu sakhī-gāmī doṣa iti vyavasitā api na pārayāmi pravāsa-pratinivṛttasya tāta-kāśyapasya duṣyanta-pariṇītām āpanna-sattvāṃ śakuntalāṃ nivedayitum / itthaṃ gate 'smābhiḥ kiṃ karaṇīyam /<BR>
KSak_4.3:>8%   (praviśya)<BR>
<BR>
KSak_4.3:>9%   pri -- (saharṣam) sakhi tvarasva tvarasva śakuntalāyāḥ prasthāna-kautukaṃ nivartayitum /<BR>
<BR>
KSak_4.3:>10%  ana -- sakhi katham etat /p.230<BR>
<BR>
KSak_4.3:>11%  pri -- śṛṇu / idānīṃ sukha-śayita-pṛcchikā śakuntalā-sakāśaṃ gatā+asmi /<BR>
<BR>
KSak_4.3:>12%  ana -- tatas tataḥ /<BR>
<BR>
KSak_4.3:>13%  pri -- tāvad enāṃ lajjā-avanata-mukhīṃ pariṣvajya tāta-pāśyapena+evam abhinanditam / diṣṭyā dūma-ākulita-dṛṣṭer api yajamānasya pāvaka eva+āhutiḥ patitā / vatse suśiṣya-paridattā vidyā+iva aśocanīyā+asi saṃvṛttā / adya+eva ṛṣi-rakṣitāṃ tvāṃ bhartuḥ sakāśaṃ visarjayāmi+iti /<BR>
<BR>
KSak_4.3:>14%  ana -- atha kena sūcitas tāta-kāśyapasya vṛtta-antaḥ /<BR>
<BR>
KSak_4.3:>15%  pri -- agni-śaraṇaṃ praviṣṭasya śarīraṃ vinā chandomayyā vāṇyā /<BR>
<BR>
KSak_4.3:>16%  ana -- (savismayam) katham iva /<BR>
<BR>
_________________________<BR>
<BR>
KSak_4.4:<1%   pri -- (saṃskṛtam āśritya)<BR>
<BR>
*     duṣyantena+āhitaṃ tejo dadhānāṃ bhūtaye bhuvaḥ /<BR>
*     avehi tanayāṃ brahmann agni-garbhāṃ śamīm iva  // KSak_4.4 //<BR>
<BR>
KSak_4.4:>1%   ana -- (priyaṃvadām āśliṣya) sakhi priyaṃ me / kiṃ tv adya+eva śakuntalā nīyata ity utkaṇṭhā-sādhāraṇaṃ paritoṣam anubhavāmi /<BR>
<BR>
KSak_4.4:>2%   pri -- sakhi āvāṃ tāvad utkaṇṭhāṃ vinodayiṣyāvaḥ / sā tapasvinī nirvṛtā bhavatu /p.132<BR>
KSak_4.4:>3%   tena hy etasmiṃś cūta-śākhā-avalambite nāli-kera-samudgaka etan nimittam eva kāla-antara-kṣamā nikṣiptā mayā kesara-mālikā /<BR>
KSak_4.4:>4%   tad imāṃ hasta-saṃnihitāṃ kuru / yāvad aham api tasyai mṛga-rocanāṃ tīrtha-mṛttikāṃ durvā-kisalayāni+iti maṅgala-samālambhanāni viracayāmi /<BR>
<BR>
KSak_4.4:>5%   pri -- tathā kriyatām / (anasūyā niṣkrāntā / priyaṃvadā nāṭyena sumanaso gṛhṇāti)<BR>
KSak_4.4:>6%   (nepathye) gautami ādiśyantāṃ śārṅgarava-miśrāḥ śakuntalā-nayanāya /<BR>
KSak_4.4:>7%   pri - (karṇaṃ dattvā) anasūye tvarasva tvarasva / ete khalu hastināpura-gāmina ṛṣayaḥ śabdāyyante /<BR>
KSak_4.4:>8%   (praviśya samālambhana-hastā)<BR>
<BR>
KSak_4.4:>9%   ana -- sakhi ehi / gacchāvaḥ / (iti parikrāmataḥ)<BR>
<BR>
KSak_4.4:>10%  pri -- (vilokya) eṣā sūrya-udaya eva śikhā-majjitā pratīṣṭa-nīvāra-hastābhiḥ svasti-vācanikābhis tāpasībhir abhinandyamānā śakuntalā tiṣṭhati / upasarpāva enām /<BR>
KSak_4.4:>11%  (ity upasarpataḥ)<BR>
KSak_4.4:>12%  (tataḥ praviśati yathā-uddiṣṭa-vyāpārā āsanasthā śakuntalā)<BR>
<BR>
KSak_4.4:>13%  tāpasīnām anyatamā -- (śakuntalāṃ prati) jāte bhartur bahumāna-sūcakaṃ mahā-devī-śabdaṃ labhasva /p.134<BR>
<BR>
KSak_4.4:>14%  dvitīyā -- vatse vīra-prasavinī bhava /<BR>
<BR>
KSak_4.4:>15%  tṛtīyā -- vatse bhartur bahumatā bhava /<BR>
KSak_4.4:>16%  (ity āśiṣo dattvā gautamī-varjaṃ niṣkrāntāḥ)<BR>
<BR>
KSak_4.4:>17%  sakhyau -- (upasṛtya) sakhi sukha-majjanaṃ te bhavatu /<BR>
<BR>
KSak_4.4:>18%  śaku -- svāgataṃ me sakhyoḥ / ito niṣīdatam /<BR>
KSak_4.4:>19%  ubhe (maṅgala-pātrāṇy ādāya / upaviśya) halā sajjā bhava / yāvat te maṅgala-samālambhanaṃ viracayāvaḥ /<BR>
<BR>
KSak_4.4:>20%  śaku -- idam api bahu mantavyam /durlabham idānīṃ me sakhī-maṇḍanaṃ bhaviṣyati / (iti bāṣpaṃ visṛjati)<BR>
<BR>
KSak_4.4:>21%  ubhe -- sakhi ucitaṃ na te maṅgala-kāle roditum /<BR>
<BR>
KSak_4.4:>22%  pri -- ābharaṇa-ucitaṃ rūpam āśrama-sulabhaiḥ prasādhanair viprakāryate /<BR>
KSak_4.4:>23%  (praviśya+upāyana-hastāv ṛṣi-kumārakau)<BR>
<BR>
KSak_4.4:>24%  ubhau -- idam alaṃkaraṇam / alaṃkriyatām atra-bhavatī /<BR>
KSak_4.4:>25%  (sarvā vilokya vismitāḥ)<BR>
<BR>
KSak_4.4:>26%  gautamī -- vatsa nārada kuta etat / p.136<BR>
<BR>
KSak_4.4:>27%  prathamaḥ -- tāta-kāśyapa-prabhāvāt /<BR>
<BR>
KSak_4.4:>28%  gautamī -- kiṃ mānasī siddhiḥ /<BR>
<BR>
_________________________<BR>
<BR>
KSak_4.5:<1%   dvitīyaḥ -- na khalu / śrūyatām / tatra-bhavatā vayam ājñaptāḥ śakuntalā-hetor vanaspatibhyaḥ kusumāny āhara iti / tata idānīm<BR>
<BR>
*     kṣaumaṃ kenacid indu-pāṇḍu taruṇā māṅgalyam āviṣkṛtam<BR>
*     niṣṭhyūtaś caraṇa-upabhoga-sulabho lākṣā-rasaḥ kenacit /<BR>
*     anyebhyo vana-devatā-kara-talair āparva-bhoga-utthitair<BR>
*     dattāny ābharaṇāni tat-kisalaya-udbheda-pratidvandvibhiḥ  // KSak_4.5 //<BR>
<BR>
KSak_4.5:>29%  priyaṃvadā -- (śakuntalāṃ vilokya) halā anayā+abhyupapattyā sūcitā te bhartur gehe 'nubhavitavyā rāja-lakṣmīḥ /<BR>
KSak_4.5:>30%  (śakuntalā vrīḍāṃ rūpayati)<BR>
<BR>
KSak_4.5:>31%  prathama -- gautama ehy ehi / abhiṣeka-uttīrṇāya kāśyapāya vanaspati-sevāṃ nivedayāvaḥ /<BR>
<BR>
KSak_4.5:>32%  dvitīyaḥ -- tathā /<BR>
KSak_4.5:>33%  (iti niṣkrāntau)<BR>
<BR>
KSak_4.5:>34%  sakhyau -- aye anupayukta-bhūṣaṇo 'yaṃ janaḥ / citra-karma-paricayena+aṅgeṣu ta ābharaṇa-viniyogaṃ kurvaḥ /<BR>
<BR>
KSak_4.5:>35%  śaku -- jāne vāṃ naipunam /<BR>
KSak_4.5:>36%  (ubhe nāṭyena+alaṃkrutaḥ)<BR>
KSak_4.5:>37%  (tataḥ praviśati snāna-uttīrṇaḥ kāśyapaḥ)/p.138<BR>
<BR>
_________________________<BR>
<BR>
KSak_4.6:<1%   kāśyaha -- <BR>
<BR>
*     yāsyaty adya śakuntalā+iti hṛdayaṃ saṃspṛṣṭam utkaṇṭhayā<BR>
*     kaṇṭhaḥ stambhita-bāṣpa-vṛtti-kaluṣaś cintā-jaḍaṃ darśanam /<BR>
*     vaiklavyaṃ mama tāvad īdṛśam idaṃ snehād araṇya-okasaḥ<BR>
*     pīḍyante gṛhiṇaḥ kathaṃ nu tanayā-viśleṣa-duḥkhair navaiḥ  // KSak_4.6 //<BR>
<BR>
KSak_4.6:>1%   (iti parikrāmani)<BR>
<BR>
KSak_4.6:>2%   sakhyau -- halā śakuntale avasita-maṇḍanā+asi / paridhatsva sāṃprataṃ kṣauma-yugalam /<BR>
KSak_4.6:>3%   (śakuntalā+utthāya paridhatte)<BR>
<BR>
KSak_4.6:>4%   gautamī -- jāte eṣa te ānanda-parivāhiṇā cakṣuṣā pariṣvajamāna iva gurur upasthitaḥ / ācāraṃ tāvat pratipadyasva /<BR>
<BR>
_________________________<BR>
<BR>
KSak_4.7:<1%   śaku -- (savrīḍam) tāta vande /<BR>
<BR>
*     kāśyapa -- vatse / yayāter iva śarmiṣṭhā bhartur bahu-matā bhava /<BR>
*     sutaṃ tvam api saṃrājaṃ sā+iva pūrum avāpnuhi  // KSak_4.7 //<BR>
<BR>
KSak_4.7:>5%   gautamī -- bhagavān varaḥ khalv eṣaḥ / na+āśīḥ /<BR>
<BR>
KSak_4.7:>6%   kāśyapa -- vatse itaḥ sadyo hutān agnīn pradakṣiṇī-kuruṣva /<BR>
KSak_4.7:>7%   (sarve parikrāmanti)<BR>
<BR>
_________________________<BR>
<BR>
KSak_4.8:<1%   kāśyapa -- (ṛk-chandasā+āśāste)p.140<BR>
<BR>
*     amī vediṃ paritaḥ kḷpta-dhiṣṇyāḥ samidvantaḥ prānta-saṃstīrṇa-darbhāḥ /<BR>
*     apaghnanto duritaṃ havya-gandhair vaitānās tvāṃ bahnayaḥ pāvayantu  // KSak_4.8 //<BR>
<BR>
KSak_4.8:>1%   pratiṣṭhasva+idānīm / (sadṛṣṭi-kṣepam) kva te śārṅgarava-miśrāḥ / (praviśya)<BR>
<BR>
KSak_4.8:>2%   śiṣya -- bhagavann ime smaḥ /<BR>
<BR>
KSak_4.8:>3%   kāśyapa -- bhaginyās te mārgam ādeśaya /<BR>
<BR>
KSak_4.8:>4%   śārṅgarava -- ita ito bhavatī / (sarve parikrāmanti)<BR>
<BR>
_________________________<BR>
<BR>
KSak_4.9:<1%   kāśyapa -- bho bhoḥ saṃnihitās tapo-vana-taravaḥ /<BR>
<BR>
*     pātuṃ na prathamaṃ vyavasyati jalaṃ yuṣmāsv apīteṣu yā<BR>
*     na+ādatte priya-maṇḍanā api bhavatāṃ snehena yā pallavam /<BR>
*     ādye vaḥ kusuma-prasūti-samaye yasyā bhavaty utsavaḥ<BR>
*     sā+iyaṃ yāti śakuntalā pati-gṛhaṃ sarvair anujñāyatām  // KSak_4.9 //<BR>
<BR>
KSak_4.9:>5%   (kokila-ravaṃ sūcayitvā)p.142<BR>
_________________________<BR>
<BR>
*     anumata-gamanā śakuntalā tarubhir ayaṃ vana-vāsa-bandhubhiḥ /<BR>
*     paribhṛta-virutaṃ kalaṃ yathā prativacanī-kṛtam ebhir īdṛśam  // KSak_4.10 //<BR>
<BR>
KSak_4.10:>1%  (ākāśe)<BR>
_________________________<BR>
<BR>
*     ramya-antaraḥ kamalinī-haritaiḥ sarobhiś<BR>
*     chāyā-drumair niyamita-arka-mayūkha-tāpaḥ /<BR>
*     bhūyāt kuśeśaya-rajo-mṛdu-reṇur asyāḥ<BR>
*     śānta-anukūla-pavanaś ca śivaś ca panthāḥ  // KSak_4.11 //<BR>
<BR>
KSak_4.11:>2%  (sarve savismayam ākarṇayanti)<BR>
<BR>
KSak_4.11:>3%  gautamī -- jāte jñāti-jana-snigdhābhir anujñāta-gamanā+asi tapo-vana-devatābhiḥ / praṇama bhagavatīḥ /<BR>
<BR>
KSak_4.11:>4%  śaku -- (sapraṇāmaṃ parikramya / jana-antikam) halā priyaṃvade ārya-putra-darśana-utsukāyā apy āśrama-padaṃ parityajantyā duḥkhena me caraṇau purataḥ pravartate /<BR>
<BR>
_________________________<BR>
<BR>
KSak_4.12:<1%  pri -- na kevalaṃ tapo-vana-viraha-kātarā sakhy eva / tvayā+upasthita-viyogasya tapo-vanasya api tāvat samavasthā dṛśyate /p.144<BR>
<BR>
*     udgalita-darbha-kavalā mṛgyaḥ parityakta-nartanā mayūrāḥ /<BR>
*     apasṛta-pāṇḍu-patrā muñcanty aśrūṇi+iva latāḥ  // KSak_4.12 //<BR>
<BR>
KSak_4.12:>1%  śaku -- (smṛtvā) tāta latā-bhaginīṃ vana-jyotsnāṃ tāvad āmantrayiṣye /<BR>
<BR>
KSak_4.12:>2%  kāśyapa -- avaimi te tasyāṃ sodaryā-sneham / iyaṃ tāvad dakiṣiṇena /<BR>
<BR>
KSak_4.12:>3%  śaku -- (upetya latām āliṅgya) vana-jyotsne cūta-saṃgatā api māṃ pratyāliṅga-ito-gatābhiḥ śākhā-bāhābhiḥ /<BR>
KSak_4.12:>4%  adya-prabhṛti dūra-parivartinī te khalu bhaviṣyāmi /<BR>
<BR>
_________________________<BR>
<BR>
KSak_4.13:<1%  kāśyapa -- <BR>
<BR>
*     saṃkalpitaṃ prathamam eva mayā tava+arthe<BR>
*     bhartāram ātma-sadṛśaṃ sukṛtair gatā tvam /<BR>
*     cūtena saṃśritavatī navamālikā+iyam<BR>
*     asyām ahaṃ tvayi ca saṃprati vīta-cintaḥ  // KSak_4.13 //<BR>
<BR>
KSak_4.13:>5%  itaḥ panthānaṃ pratipadyasva /<BR>
<BR>
KSak_4.13:>6%  śaku -- (sakhyau prati) halā eṣā dvayor yuvayor haste nikṣepaḥ /<BR>
<BR>
KSak_4.13:>7%  sakhyau -- ayaṃ janaḥ kasya haste samarpitaḥ / (iti bāṣpaṃ viharataḥ)<BR>
<BR>
KSak_4.13:>8%  kāśyapa -- anasūye alaṃ ruditvā / nanu bhavatībhyām eva sthirī-kartavyā śakuntalā /p.146<BR>
<BR>
KSak_4.13:>9%  śaku -- tāta eṣā+uṭaja-paryanta-cāriṇī garbha-mantharā mṛga-vadhūr yadā+anagha-prasavā bhavati tadā mahyaṃ kam api priya-nivedayitṛkaṃ visarjayiṣyatha /<BR>
<BR>
KSak_4.13:>10% kāśyapa -- na+idaṃ vismariṣyāmaḥ /<BR>
<BR>
KSak_4.13:>11% śaku -- (gati-bhaṅgaṃ rūpayitvā) ko nu khalv eṣa nivasane me sajjate / (iti parāvartate )<BR>
<BR>
_________________________<BR>
<BR>
KSak_4.14:<1%  kāśyapa -- <BR>
<BR>
*     yasya tvayā vraṇa-viropaṇam iṅgudīnām<BR>
*     tailaṃ nyaṣicyata mukhe kuśa-sūci-viddhe /<BR>
*     śyāmāka-muṣṭi-parivardhitako jahāti<BR>
*     so 'yaṃ na putra-kṛtakaḥ padavīṃ mṛgas te  // KSak_4.14 //<BR>
<BR>
KSak_4.14:>1%  śaku -- vatsa kiṃ saha-vāsa-parityāginīṃ mām anusarasi / acira-prasūtayā jananyā vinā vardhita eva / idānīm api mayā virahitaṃ tvāṃ tātaś cintayiṣyati / nivartasva tāvat / (iti rudatī prasthitā)<BR>
<BR>
_________________________<BR>
<BR>
KSak_4.15:<1%  kāśyapa -- <BR>
<BR>
*     utpakṣmaṇor nayanayor uparuddha-vṛttim<BR>
*     bāṣpaṃ kuru sthiratayā virata-anubandham /<BR>
*     asminn alakṣita-nata-unnata-bhūmi-bhāge<BR>
*     mārge padāni khalu te viṣamī-bhavanti  // KSak_4.15 //p.148<BR>
<BR>
KSak_4.15:>2%  śārṅgaravaḥ -- bhavagān / odaka-antaṃ snigdho jano 'nugantavya iti śrūyate /<BR>
KSak_4.15:>3%  tad idaṃ saras-tīram / atra saṃdiśya pratigantum arhati /<BR>
<BR>
KSak_4.15:>4%  kāśyapa -- tena hi+imāṃ kṣīra-vṛkṣa-chāyām āśrayāmaḥ /<BR>
KSak_4.15:>5%  (sarve parikramya sthitāḥ )<BR>
<BR>
KSak_4.15:>6%  kāśyapa -- (ātma-gatam) kiṃ nu khalu tatra-bhavato duṣyantasya yukta-rūpam asmābhiḥ saṃdeṣṭavyam / (iti cintayati)<BR>
<BR>
KSak_4.15:>7%  śaku -- (jana-antikam) halā paśya / nalinī-patra-antaritam api saha-caram apaśyanty āturā cakra-vākyy aṭati duṣkaram ahaṃ karomi+iti /<BR>
<BR>
<BR>
________________________<BR>
<BR>
KSak_4.16:<1%  ana -- sakhi mā+evaṃ mantrayasva /<BR>
<BR>
*     eṣā api priyeṇa vinā gamayati rajanīṃ viṣāda-dīrghatarām /<BR>
*     gurv api viraha-duḥkham āśā-bandhaḥ sāhayati  // KSak_4.16 //<BR>
<BR>
KSak_4.16:>1%  kāśyapa -- śārṅgarava iti tvayā mad-vacanāt sa rājā śakuntalāṃ puras-kṛtya vaktavyaḥ /p.150<BR>
<BR>
KSak_4.16:>2%  śārṅgarava -- ājñāpayatu bhagavān /<BR>
<BR>
_________________________<BR>
<BR>
KSak_4.17:<1%  kāśyapa -- <BR>
<BR>
*     asmān sādhu vicintya saṃyama-dhanān uccaiḥ kulaṃ ca+ātmanas<BR>
*     tvayy asyāḥ katham apy bāndhava-kṛtāṃ sneha-pravṛttiṃ ca tām /<BR>
*     sāmānya-pratipatti-pūrvakam iyaṃ dāreṣu dṛśyā tvayā<BR>
*     bhāgya-āyattam ataḥ paraṃ na khalu tad-vācyaṃ vadhū-bandhubhiḥ  // KSak_4.17 //<BR>
<BR>
KSak_4.17:>3%  śārṅgarava -- gṛhītaḥ saṃdeśaḥ /<BR>
<BR>
KSak_4.17:>4%  kāśyapa -- vatse tvam idānīm anuśāsanīyā+asi / vanaukaso 'pi santo laukikajñā vayam /<BR>
<BR>
KSak_4.17:>5%  śārṅgarā -- na khalu dhimatāṃ kaścid aviṣayo nāma /<BR>
<BR>
_________________________<BR>
<BR>
KSak_4.18:<1%  kāśyapa -- sā tvam itaḥ pati-kulaṃ prāpya --<BR>
<BR>
*     śuśrūṣasva gurūn kuru priya-sakhī-vṛttiṃ sapatnī-jane<BR>
*     bhartṛ-viprakṛtā api roṣaṇatayā mā sma pratīpaṃ gamaḥ /<BR>
*     bhūyiṣṭhaṃ bhava dakṣiṇā parijane bhāgyeṣv anutsekinī<BR>
*     yānty evaṃ gṛhiṇī-padaṃ yuvatayo vāmāḥ kulasya+ādhayaḥ  // KSak_4.18 //<BR>
<BR>
KSak_4.18:>1%  kathaṃ vā gautamī manyate /<BR>
<BR>
KSak_4.18:>2%  gau -- etāvān vadhhū-janasya+upadeśaḥ / jāte etat khalu sarvam avadhāraya / p.152<BR>
<BR>
KSak_4.18:>3%  kāśyapa -- vatse pariṣvajasva māṃ sakhī-janaṃ ca /<BR>
<BR>
KSak_4.18:>4%  śaku -- tāta ita eva kiṃ priyaṃvadā-anasūye sakhyau nivartiṣyete /<BR>
<BR>
KSak_4.18:>5%  kāśyapa -- vatse ime api pradeye / na yuktam anayos tatra gantum / tvayā saha gautamī yāsyati /<BR>
<BR>
KSak_4.18:>6%  śaku -- (pitaram āśliṣya) katham idānīṃ tātasya+aṅkāt paribhraṣṭā malaya-taṭa-unmūlitā candana-latā+iva deśa-antare jīvitaṃ dhārayiṣyāmi /<BR>
<BR>
_________________________<BR>
<BR>
KSak_4.19:<1%  kāśyapa -- vatse kim evaṃ kātarā+asi /<BR>
<BR>
*     abhijanavato bhartuḥ ślāghye sthitā gṛhiṇī-pade<BR>
*     vibhava-gurubhiḥ kṛtyais tasya prati-kṣaṇam ākulā /<BR>
*     tanayam acirāt prācī+iva+arkaṃ prasūya ca pāvanam<BR>
*     mama virahajāṃ na tvaṃ vatse śucaṃ gaṇayiṣyāmi  // KSak_4.19 //<BR>
<BR>
KSak_4.19:>7%  (śakuntalā pitḥ pādayoḥ patati)<BR>
<BR>
KSak_4.19:>8%  kāśyapa -- yad icchāmi te tad astu /<BR>
<BR>
KSak_4.19:>9%  śaku -- (sakhyāv upetya) halā dve api māṃ samam eva pariṣvajethām /<BR>
<BR>
KSak_4.19:>10% sakhyau -- (tathā kṛtvā) sakhi yadi nāma sa rājā pratyabhijñāna-mantharo bhavet tatas tasmāy idam ātma-nāmadheya-aṅkitam aṅgulīyakaṃ darśaya /p.154<BR>
<BR>
KSak_4.19:>11% śaku -- anena saṃdehena vām ākampitā+asmi /<BR>
<BR>
KSak_4.19:>12% sakhyau -- mā bhaiṣīḥ / atisnehaḥ pāpa-śaṅkī /<BR>
<BR>
KSak_4.19:>13% śārṅgarava -- yuga-antaram ārūḍhaḥ savitā / tvvaratām atra-bhavatī /<BR>
<BR>
KSak_4.19:>14% śaku -- (āśrama-abhimukhī sthitavā) tāta kadā nu bhūyas tapo-vanaṃ prekṣiṣye /<BR>
<BR>
_________________________<BR>
<BR>
KSak_4./20:<1% kāśyapa -- śrūyatām / <BR>
<BR>
*     bhūtvā cirāya caturanta-mahī-sapatnī<BR>
*     dauṣyantim apratirathaṃ tanayaṃ niveśya /<BR>
*     bhartrā tad-arpita-kuṭumba-bhareṇa sārdham<BR>
*     śānte kariṣyasi padaṃ punar āśrame 'smin  // KSak_4./20 //<BR>
<BR>
KSak_4.20:>1%  gautamī -- jāte parihīyate gamana-velā / nivartaya pitaram / athavā cireṇa api punaḥ punar eṣā+evaṃ mantrayiṣyate / nivartatāṃ bhavān /<BR>
<BR>
KSak_4.20:>2%  kāśyapa -- vatse uparudhyate tapo 'nuṣṭhānam /<BR>
<BR>
KSak_4.20:>3%  śaku -- (bhūyaḥ pitaram āśliṣya+tapaś-caraṇa-pīḍitaṃ tāta-śarīram / tan mā+atimātraṃ mama kṛta utkaṇṭhasva /<BR>
<BR>
_________________________<BR>
<BR>
KSak_4.21:<1%  kāśyapa -- (saniḥśvāsam)<BR>
<BR>
*     śamam eṣyati mama śokaḥ kathaṃ nu vatse tvayā racita-pūrvam /<BR>
*     uṭaja-dvāra-virūḍhaṃ nīvāra-baliṃ vilokayataḥ  // KSak_4.21 //<BR>
<BR>
KSak_4.21:>4%  gaccha / śivās te panthānaḥ santu /<BR>
KSak_4.21:>5%  (niṣkrāntā śakuntalā sahayāyinaś ca)<BR>
<BR>
KSak_4.21:>6%  sakhyau -- (śakuntalāṃ vilokya) hā dhig ghā dhik / antarhitā śakuntalā vana-rājyā /p.156<BR>
<BR>
KSak_4.21:>7%  kāśyapa -- (saniḥśvāsam) anasūye gatavatī vāṃ saha-cāriṇī / nigṛhya śokam anugacchataṃ māṃ prasthitam /<BR>
<BR>
KSak_4.21:>8%  ubhe -- tāta śakuntalā-virahitaṃ śūnyam iva tapo-vanaṃ kathaṃ praviśāvaḥ /<BR>
<BR>
_________________________<BR>
<BR>
KSak_4.22:<1%  kāśyapa -- sneha-vṛttir evaṃ darśinī / (savimarśaṃ parikramya) hanta bhoḥ śakuntalāṃ pati-kulaṃ visṛjya labdham idānīṃ svāsthyam / kutaḥ /<BR>
<BR>
*     artho hi kanyā parakīya eva tām adya saṃpreṣya parigrahītuḥ /<BR>
*     jāto mama+ayaṃ viśadaḥ prakāmaṃ pratyarpita-nyāsa iva+antar-ātmā  // KSak_4.22 //<BR>
<BR>
KSak_4.22:>1%  (iti niṣkrāntāḥ sarve)<BR>
<BR>
iti caturtho 'ṅkaḥ / p.158<BR>
<BR>
<BR>
**************************************************************************<BR>
<BR>
<BR>
<BR>
pañcamo 'ṅkaḥ /<BR>
<BR>
KSak_5.1:<1%   (tataḥ praviśaty āsanasho rājā vidūṣakaś ca)<BR>
<BR>
KSak_5.1:<2%   vidu -- (karṇaṃ dattvā) bho vayasya saṃgīta-śāla-antare 'vadhānaṃ dehi /<BR>
KSak_5.1:<3%   kala-viśuddhāyā gīteḥ svara-saṃyogaḥ śrūyate / jāne tatra-bhavatī haṃsa-padikā varṇa-paricayaṃ karoti+iti /<BR>
<BR>
_________________________<BR>
<BR>
KSak_5.1:<1%   rājā -- tūṣṇīṃ bhava / yāvad ākarṇayāmi / (ākāśe gīyate)<BR>
<BR>
*     abhinava-madhu-lolupas tvaṃ tathā paricumbya cūta-mañjarīm /<BR>
*     kamala-vasati-mātra-nirvṛto madhu-kara vismṛto 'sy enāṃ katham  // KSak_5.1 //<BR>
<BR>
KSak_5.1:>2%   rājā -- aho rāga-parivāhiṇī gītiḥ /<BR>
<BR>
KSak_5.1:>3%   vidu -- kiṃ tāvad gītyā avagato 'kṣara-arthaḥ /<BR>
<BR>
KSak_5.1:>4%   rā -- (smitaṃ kṛtvā) sakṛt-kṛta-praṇayo 'yaṃ janaḥ / tad asyā devīṃ vasumatīm antareṇa mahad upālambhanaṃ gato 'smi / sakhe mādhavya mad-vacanād ucyatāṃ haṃsa-padikā / nipuṇam upālabdhāḥ sma iti /<BR>
<BR>
KSak_5.1:>5%   vidu -- yad bhavān ājñāpayati / (utthāya+bho vayasya gṛhītasya tayā parakīyair hastaiḥ śikhaṇḍake tāḍyamānasya+apsarasā vīta-rāgasya+iva na+asti+idānīṃ me mokṣaḥ /<BR>
KSak_5.1:>6%   rā - gaccha / nāgarika-vṛttyā saṃjñāpaya+enām /<BR>
<BR>
KSak_5.1:>7%   vidu -- kā gatiḥ / (iti niṣkrāntāḥ)<BR>
<BR>
_________________________<BR>
<BR>
KSak_5.2:<1%   rā -- (ātma-gatam) kiṃ nu khalu gītam evaṃ vidha-artham ākarṇya+iṣṭa-jana-virahād ṛte 'pi balavad-utkaṇṭhito 'smi / athavā /<BR>
<BR>
*     ramyāṇi vīkṣya madhurāṃś ca niśamya śabdān paryutsuko bhavati yat sukhito 'pi jantuḥ /<BR>
*     tac cetasā smarati nūnam abodha-pūrvaṃ bhāva-sthirāṇi janana-antara-sauhṛdāni  // KSak_5.2 //<BR>
<BR>
KSak_5.2:>1%   (iti paryākulas tiṣṭhati)p.160<BR>
<BR>
KSak_5.2:>2%   (tataḥ praviśati kañcukī)<BR>
<BR>
_________________________<BR>
<BR>
KSak_5.3:<1%   kañcukī -- aho nu khalv īdṛśīm avasthāṃ pratipanno 'smi /<BR>
<BR>
*     ācāra ity avahitena mayā gṛhītā<BR>
*     yā vetra-yaṣṭir avarodha-gṛheṣu rājñaḥ /<BR>
*     kāle gate bahu-tithe mama sā+eva jātā<BR>
*     prasthāna-viklava-gater avalambana-arthā  // KSak_5.3 //<BR>
<BR>
KSak_5.3:>3%   bho kāmaṃ dharma-kāryam anatipātyaṃ devasya / tathā+api+idānīm eva dharma-āsanād utthitāya punar uparodha-kāri kaṇva-śiṣya-āgamanam asmai na+utsahe nivedayitum / athavā+aviśramo 'yaṃ loka-tantra-adhikāraḥ / kutaḥ /<BR>
_________________________<BR>
<BR>
*     bhānuḥ sakṛd yukta-turaṅga eva rātriṃ divaṃ gandha-vahaḥ prayāti /<BR>
*     śeṣaḥ sadā eva+āhita-bhūmi-bhāraḥ ṣaṣṭha-aṃśa-vṛtter api dharma eṣaḥ  // KSak_5.4 //<BR>
<BR>
KSak_5.4:>1%   yāvan niyogam anutiṣṭhāmi / (parikramya+avalokya ca) eṣa devaḥ --<BR>
<BR>
_________________________<BR>
<BR>
*     prajāḥ prajāḥ svā iva tantrayitvā<BR>
*     niṣevate śrānta-manā viviktam /<BR>
*     yūthāni saṃcārya ravi-prataptaḥ<BR>
*     śītaṃ divā sthānam iva dvipa-indraḥ  // KSak_5.5 //<BR>
<BR>
KSak_5.5:>2%   (upagamya) jayatu jayatu devaḥ / ete khalu hima-girer upatyaka-araṇya-vāsinaḥ kāśyapa-saṃdeśam ādāya sastrīkās tapasvinaḥ saṃprāptāḥ / śrutvā devaḥ pramāṇam /p.162<BR>
<BR>
KSak_5.5:>3%   rā -- (sādaram) kiṃ kāśyapa-saṃdeśa-hāriṇaḥ /<BR>
<BR>
KSak_5.5:>4%   kañcukī -- atha kim /<BR>
<BR>
KSak_5.5:>5%   rā -- tena hi mad-vacanād vijñāpyatām upādhyāha soma-rātaḥ / amūn āśrama-vāsinaḥ śrautena vidhinā satkṛtya svayam eva praveśayitum arhasi+iti / aham apy atra tapasvi-darśana-ucite pradeśe sthitaḥ pratipālayāmi /<BR>
<BR>
KSak_5.5:>6%   kañcukī -- yad ājñāpayati devaḥ (iti niṣkrāntaḥ)<BR>
<BR>
KSak_5.5:>7%   rā -- (utthāya) vetravati agni-śaraṇa-mārgam ādeśaya /<BR>
<BR>
KSak_5.5:>8%   pratihārī -- ita ito devaḥ /<BR>
<BR>
_________________________<BR>
<BR>
KSak_5.6:<1%   rā -- (parikrāmati / adhikāra-khedaṃ nirūpya) sarvaḥ prārthitam artham adhigamya sukhī saṃpadyate jantuḥ / rājñāṃ tu carita-arthatā duḥkha-uttarā+eva /<BR>
<BR>
*     autsukya-mātram avasāyayati pratiṣṭhā<BR>
*     kliśnāti labdha-paripālana-vṛttir eva /<BR>
*     na+atiśrama-apanayanāya yathā śramāya<BR>
*     rājyaṃ sva-hasta-dhṛta-daṇḍam iva+ātapatram  // KSak_5.6 // (nepathye)<BR>
<BR>
_________________________<BR>
<BR>
KSak_5.7:<1%   vaitālikau -- vijayatāṃ devaḥ /<BR>
<BR>
*     prathamaḥ -- sva-sukha-nirabhilāṣaḥ khidyase loka-hetoḥ<BR>
*     pratidinam athavā te vṛttir evaṃ vidhā+eva /<BR>
*     anubhavati hi mūrdhnā padapa tīvram uṣṇam<BR>
*     śamayati paritāpaṃ chāyayā saṃśritānām  // KSak_5.7 //<BR>
<BR>
_________________________<BR>
<BR>
KSak_5.8:<1%   dvitīyaḥ -- <BR>
<BR>
*     niyamayasi vimārga-prasthitān ātta-daṇḍaḥ<BR>
*     praśamayasi vivādaṃ kalpase rakṣaṇāya /<BR>
*     atanuṣu vibhaveṣu jñātayaḥ santu nāma<BR>
*     tvayi tu parisamāptaṃ bandhu-kṛtya prajānām  // KSak_5.8 //p.166<BR>
<BR>
KSak_5.8:>1%   rājā -- ete klānta-manasaḥ punar navī-kṛtāḥ smaḥ / (iti parikrāmati)<BR>
<BR>
KSak_5.8:>2%   pratihārī -- eṣa abhinava-saṃmārjana-saśrīkaḥ saṃnihita-homa-dhenur agni-śaraṇa-alindaḥ / ārohatu devaḥ /<BR>
<BR>
_________________________<BR>
<BR>
KSak_5.9:<1%   rā -- (āruhya parijana-aṃsa-avalambī tiṣṭhati) vetravati kim uddiśya bhagavatā kāśyapena mat-sakāśam ṛṣayaḥ preṣitāḥ syuḥ /<BR>
<BR>
*     kiṃ tāvad vratinām upoḍha-tapasāṃ vighnais tapo dūṣitam<BR>
*     dharma-araṇya-careṣu kenacid uta prāṇiṣv asac-ceṣṭitam /<BR>
*     āhosvit prasavo mama+apacaritair viṣṭambhito vīrudhām<BR>
*     ity ārūḍha-bahu-pratarkam apariccheda-ākulaṃ me manaḥ  // KSak_5.9 //<BR>
<BR>
KSak_5.9:>3%   pratihārī -- sucarita-nandina ṛṣayo devaṃ sabhājayitum āgatā iti tarkayāmi /<BR>
KSak_5.9:>4%   (tataḥ praviśanti gautamī sahitāḥ śakuntalāṃ puras-kṛtya munayaḥ / puraś ca+eṣāṃ kañcukī purohitaś ca)<BR>
<BR>
KSak_5.9:>5%   kañcukī -- ita ito bhavantaḥ /<BR>
<BR>
_________________________<BR>
<BR>
KSak_5.10:<1%  śārṅgarava -- śāradvata /p.168<BR>
<BR>
*     mahā-bhāgaḥ kāmaṃ nara-patir abhinna-sthitir asau<BR>
*     na kaścid varṇānām apatham apakṛṣṭo 'pi bhajate /<BR>
*     tathā+api+idaṃ śaśvat-paricita-viviktena manasā /<BR>
*     jana-ākīrṇaṃ manye huta-vaha-parītaṃ gṛham iva  // KSak_5.10 //<BR>
<BR>
_________________________<BR>
<BR>
KSak_5.11:<1%  śāradvata -- sthāne bhavān pura-praveśād itthaṃ bhūtaḥ saṃvṛttaḥ / aham api<BR>
<BR>
*     abhyaktam api snātaḥ śucir aśucim iva prabuddha iva suptam /<BR>
*     baddham iva svaira-gatir janam iha sukha-saṅginam avaimi  // KSak_5.11 //<BR>
<BR>
KSak_5.11:>1%  śaku -- (nimittaṃ sūcayitvā) aho kiṃ me vāma-itaran nayanaṃ visphurati /<BR>
<BR>
KSak_5.11:>2%  gautamī -- jāte pratihatam amaṅgalam /sukhāni te bhartṛ-kula-devatā vitarantu (iti parikrāmati)<BR>
<BR>
KSak_5.11:>3%  purohita -- (rājānaṃ nirdiśya+bho bhos tapasvinaḥ asāv atra-bhavān varṇa-āśramāṇāṃ rakṣitā prāg eva mukta-āsano vaḥ pratipālayati / paśyata enam /<BR>
<BR>
_________________________<BR>
<BR>
KSak_5.12:<1%  śārṅgarava -- bho mahā-brāhmaṇa kāmam etad abhinandanīyaṃ tathā+api vayam atra madhyasthāḥ / kutaḥ (p.170)<BR>
<BR>
*     bhavanti naṃrās taravaḥ phala-āgamair nava-ambubhir dūra-vilambino ghanāḥ /<BR>
*     anuddhatāḥ sat-puruṣāḥ samṛddhibhiḥ svabhāva eva+eṣa para-upakāriṇām  // KSak_5.12 //<BR>
<BR>
KSak_5.12:>1%  pratīhārī -- deva prasanna-mukha-varṇā dṛśyante / jānāmi viśrabdha-kāryā ṛṣayaḥ /<BR>
<BR>
_________________________<BR>
<BR>
KSak_5.13:<1%  rājā -- (śakuntalāṃ dṛṣṭvā) atha+atra bhavatī --<BR>
<BR>
*     kā svid avaguṇṭhanavatī na+atiparisphuṭa-śarīra-lāvaṇyā /<BR>
*     madhye tapodhanānāṃ kisalayam iva pāṇḍu-patrāṇām  // KSak_5.13 //<BR>
<BR>
KSak_5.13:>2%  pratīhārī -- deva kutūhala-garbhaḥ prahito na me tarkaḥ prasarati / nanu darśanīyā punar asyā ākṛtir lakṣyate /<BR>
<BR>
KSak_5.13:>3%  rājā -- bhavatu / anirvarṇanīyaṃ para-kalatram /<BR>
<BR>
KSak_5.13:>4%  śaku -- (hastam urasi kṛtvā / ātma-gatam) hṛdaya kim evaṃ vepase / ārya-putrasya bhāvam avadhārya dhīraṃ tāvad bhava /p.172<BR>
<BR>
KSak_5.13:>5%  purohita -- (puro gatvā) ete vidhivad arcitās tapasvinaḥ / kaścid eṣām upādhyāya-saṃdeśaḥ / taṃ devaḥ śrotum arhati /<BR>
KSak_5.13:>6%  rājā - avahito 'smi /<BR>
<BR>
KSak_5.13:>7%  ṛṣayaḥ -- (hastān udyamya) vijayasva rājan /<BR>
<BR>
KSak_5.13:>8%  rā -- sarvān abhivādaye /<BR>
<BR>
KSak_5.13:>9%  ṛṣayaḥ -- iṣṭena yujyasva /<BR>
<BR>
KSak_5.13:>10% rā -- api nirvighna-tapaso munayaḥ /<BR>
<BR>
_________________________<BR>
<BR>
KSak_5.14:<1%  ṛṣayaḥ -- <BR>
<BR>
*     kuto dharma-kriyā-vighnaḥ satāṃ rakṣitari tvayi /<BR>
*     tamas tapati dharma-aṃśau katham āvir bhaviṣyati  // KSak_5.14 //<BR>
<BR>
KSak_5.14:>1%  rā -- arthavān khalu me rāja-śabdaḥ / atha bhagavāṃl loka-anugrahāya kuśalī kāśyapaḥ /<BR>
<BR>
KSak_5.14:>2%  śārṅgaravaḥ -- svādhīna-kuśalāḥ siddhimantaḥ / sa bhavantam anāmaya-praśna-pūrvakam idam āha /<BR>
<BR>
KSak_5.14:>3%  rā -- kim ājñāpayati bhagavān /<BR>
<BR>
_________________________<BR>
<BR>
KSak_5.15:<1%  śā -- yan mithaḥ-samayād imāṃ madīyāṃ duhitaraṃ bhavān upāyaṃsta tan mayā prītimatā yuvayor anujñātam / kutaḥ<BR>
<BR>
*     tvam arhatāṃ prāgrasaraḥ smṛto 'si naḥ<BR>
*     śakuntalā mūrtimatī ca satkriyā /<BR>
*     samānayaṃs tulya-guṇaṃ vadhū-varam<BR>
*     cirasya vācyaṃ na gataḥ prajā-patiḥ  // KSak_5.15 //<BR>
<BR>
KSak_5.15:>4%  tad idānīm āpanna-sattvā+iyaṃ pratigṛhyatāṃ sahadharma-caraṇāya+iti /<BR>
<BR>
_________________________<BR>
<BR>
KSak_5.16:<1%  gautamī -- ārya kim api vaktu-kāmā+asmi / na me vacana-avasaro 'sti / katham iti /p.174<BR>
<BR>
*     na+apekṣito guru-jano 'nayā tvayā pṛṣṭo na bandhu-janaḥ /<BR>
*     eka-ekasminn eva carite bhaṇāmi kim eka-ekam  // KSak_5.16 //<BR>
<BR>
KSak_5.16:>1%  śaku -- (ātma-gatam) kiṃ nu khalv ārya-putro bhaṇati /<BR>
<BR>
KSak_5.16:>2%  rā -- kim idam upanyastam /<BR>
<BR>
KSak_5.16:>3%  śaku -- (ātma-gatam) pāvakaḥ khalu vacana-upanyāsaḥ /<BR>
<BR>
_________________________<BR>
<BR>
KSak_5.17:<1%  śā -- katham idaṃ nāma / bhavanta eva sutarāṃ loka-vṛtta-anta-niṣṇātāḥ /<BR>
<BR>
*     satīm api jñāti-kula-eka-saṃśrayām<BR>
*     jano 'nyathā bhartṛmatīṃ viśaṅkate /<BR>
*     ataḥ samīpe pariṇetur iṣyate /<BR>
*     priyā+apriyā vā pramadā sva-bandhubhiḥ  // KSak_5.17 //<BR>
<BR>
KSak_5.17:>4%  rā -- kim atra-bhavatī mayā pariṇīta-pūrvā /<BR>
<BR>
KSak_5.17:>5%  śaku -- (saviṣādam) hṛdaya sāṃprataṃ te āśaṅkā /<BR>
<BR>
_________________________<BR>
<BR>
KSak_5.18:<1%  śā -- kiṃ kṛta-kārya-dveṣo dharmaṃ prati vimukhatā kṛta-avajñā /<BR>
<BR>
KSak_5.18:<2%  rā -- kuto 'yam asat-kalpanā-praśnaḥ /<BR>
<BR>
_________________________<BR>
<BR>
KSak_5.18:<1%  śā -- <BR>
<BR>
*     mūrchanty amī vikārāḥ prāyeṇa+aiśvarya-matteṣu  // KSak_5.18 //<BR>
<BR>
KSak_5.18:>1%  rā -- viśeṣeṇa+adhikṣipto 'smi /p.176<BR>
<BR>
KSak_5.18:>2%  gautamī -- jāte muhhūrtaṃ mā lajjasva / apaneṣyāmi tāvat te 'vaguṇṭhanam / tatas tvāṃ bhartā+abhijñāsyati /<BR>
<BR>
_________________________<BR>
<BR>
KSak_5.19:<1%  rā -- (śakuntalāṃ nirvarṇya / ātma-gatam)<BR>
<BR>
*     idam upanatam evaṃ rūpam akliṣṭa-kānti<BR>
*     prathama-parigṛhītaṃ syān na vā+ity avyavasyan /<BR>
*     bhramara iva vibhāte kundam antas-tuṣāram<BR>
*     na ca khalu parobhoktuṃ na+api śaknomi hātum  // KSak_5.19 //<BR>
<BR>
KSak_5.19:>3%  (iti vicārayan sthitaḥ)<BR>
<BR>
KSak_5.19:>4%  pratīhārī -- (svagatam) aho dharma-apekṣitā bhartuḥ / īdṛśaṃ nāma sukha-upanataṃ rūpaṃ dṛṣṭā ko 'nyo vicārayati /<BR>
<BR>
KSak_5.19:>5%  śā -- bho rājan kim iti joṣam āsyate /<BR>
<BR>
KSak_5.19:>6%  rā -- bhos tapo-dhanāḥ cintayann api na khalu svīkaraṇam atra-bhavatyāḥ smarāmi / tat katham imām abhivyakta-sattva-lakṣaṇāṃ pratyātmānaṃ kṣetriṇam aśaṅkamānaḥ pratipatsye /<BR>
<BR>
KSak_5.19:>7%  śakuntalā -- (apavārya) āryasya pariṇaya eva saṃdehaḥ / kuta idānīṃ me dūra-adhirohiṇy āśā /p.178<BR>
<BR>
_________________________<BR>
<BR>
KSak_5./20:<1% śār -- mā tāvat /<BR>
<BR>
*     kṛta-abhimarśām anumanyamānaḥ sutāṃ tvayā nāma munir vimānyaḥ /<BR>
*     muṣṭaṃ pratigrāhayatā svam arthaṃ pātrī-kṛto dasyur iva+asi yena  // KSak_5./20 //<BR>
<BR>
KSak_5.20:>1%  śāradvata -- śārṅgarava vimara tvam idānīm / śakuntale vaktavyam uktam asmābhiḥ / so 'yam atra-bhavān evam āha / dīyatām asmai pratyaya-prativacanam /<BR>
<BR>
KSak_5.20:>2%  śaku -- (apavārya) idam avasthhā-antaraṃ gate tādṛśe 'nurāge kiṃ vā smāritena / ātmā+idānīṃ me śocanīya iti vyavasitam etat / (prakāśam)<BR>
KSak_5.20:>3%  paurava yuktaṃ nāma te tathā purā+āśrama-pade svabhāva-uttāna-hṛdayam imaṃ janaṃ samaya-pūrvaṃ pratārya sāṃpratam īdṛśair akṣaraiḥ pratyākhyātum /p.180<BR>
<BR>
_________________________<BR>
<BR>
KSak_5.21:<1%  rājā -- (karṇau vidhāya) śāntaṃ pāpam /<BR>
<BR>
*     vyapadeśam āvilayituṃ kim īhase janam imam a pātayitum /<BR>
*     kūlaṃ kaṣā iva sindhuḥ prasannam ambhas taṭa-taruṃ ca  // KSak_5.21 //<BR>
<BR>
KSak_5.21:>4%  śaku -- bhavatu / yadi parama-arthataḥ para-parigraha-śaṅkinā tvayā+evaṃ pravṛttaṃ tad+abhijñānena+anena tava+āśaṅkām apaneṣyāmi /<BR>
<BR>
KSak_5.21:>5%  rājā -- udāraḥ kalpaḥ /<BR>
<BR>
KSak_5.21:>6%  śaku -- (mudrā-sthānaṃ parāmṛśya) hā dhig ghā dhik / aṅgulīyaka-śūnyā me 'ṅguliḥ / (iti saviṣādaṃ gautamīm avekṣate)<BR>
KSak_5.21:>7%  gautamī - nūnaṃ te śakra-avatāra-abhyantare śacī-tīrtha-salilaṃ vandamānāyāḥ prabhraṣṭam aṅgulīyakam /p.182<BR>
<BR>
KSak_5.21:>8%  rājā -- (sasmitam) idaṃ tat pratyutpanna-mati straiṇam iti yad ucyate /<BR>
<BR>
KSak_5.21:>9%  śaku -- atra tāvad vidhinā darśitaṃ prabhutvam /<BR>
<BR>
KSak_5.21:>10% rājā -- śrotavyam idānīṃ saṃvṛttam /<BR>
<BR>
KSak_5.21:>11% śaku -- nanv ekasmin divase navamālikā-maṇḍape nalinī-patra-bhājana-gatam udakaṃ tava haste saṃnihitam āsīt /<BR>
<BR>
KSak_5.21:>12% rājā -- śṛṇumas tāvat /<BR>
<BR>
KSak_5.21:>13% śaku -- tat-kṣaṇe sa me putra-kṛtako dīrgha-apāṅgo nāma mṛga-potaka upasthitaḥ /<BR>
KSak_5.21:>14% tvayā+ayaṃ tāvat prathamaṃ pibatv ity anukampinā+upacchandita udakena / na punas te 'paricayād hasta-abhyāsam upagataḥ / paścāt tasminn eva mayā gṛhīte salile 'nena kṛtaḥ praṇayaḥ / tadā tvam itthaṃ prahasito 'si / sarvaḥ sagandheṣu viśvasiti / dvāv apy atra+araṇyakāv iti /p.184<BR>
<BR>
KSak_5.21:>15% rājā -- evam ādibhir ātma-kārya-nirvartinīnām anṛtamaya-vān madhubhir ākṛṣyate viṣayiṇaḥ /<BR>
<BR>
KSak_5.21:>16% gautamī -- mahā-bhāga na+arhasy evaṃ mantrayitum / tapovana-saṃvardhito 'nabhijño 'yaṃ janaḥ kaitavasya /<BR>
<BR>
_________________________<BR>
<BR>
KSak_5.22:<1%  rājā -- tāpasa-vṛddhe /<BR>
<BR>
*     strīṇām aśikṣita-paṭutvam amānuṣīṣu<BR>
*     saṃdṛśyate kim uta yāḥ pratibodhavatyaḥ /<BR>
*     prāg-antarikṣa-gamanās tvam apatya-jātam<BR>
*     anyair dvijaiḥ para-bhṛtāḥ khalu poṣayanti  // KSak_5.22 //<BR>
<BR>
KSak_5.22:>1%  śaku -- (saroṣam+anārya ātmano hṛdaya-anumānena prekṣase / ka idānīm anyo dharma-kañcuka-praveśinas tṛṇa-channa-kūpa-upamasya tava+anukṛtiṃ pratipatsyate /<BR>
<BR>
_________________________<BR>
<BR>
KSak_5.23:<1%  rājā -- (ātma-gatam) saṃdigdha-buddhim āṃ kurvann akaitava iva+asyāḥ kopo lakṣyate / tathā hy anayā --<BR>
<BR>
*     mayy eva vismaraṇa-dāruṇa-citta-vṛttau<BR>
*     vṛttaṃ rahaḥ praṇayam apratipadyamāne /<BR>
*     bhedād bhruvoḥ kuṭilayor atilohita-akṣyā<BR>
*     bhagnaṃ śara-āsanam iva+atiruṣā smarasya  // KSak_5.23 //<BR>
<BR>
KSak_5.23:>2%  (prakāśam) bhadre prathitaṃ duṣyantasya caritam / tathā+api+idaṃ na dṛśyate /p.186<BR>
<BR>
KSak_5.23:>3%  śaku -- suṣṭhu tāvad atra svacchanda-cāriṇī kṛtā+asmi yā+aham asya puru-vaṃśa-pratyayena mukha-madhor hṛdaya-viṣasya hasta-abhyāsam upagatā /<BR>
<BR>
_________________________<BR>
<BR>
KSak_5.24:<1%  śārṅgarava -- ittham ātma-kṛtaṃ cāpalaṃ dahati /<BR>
<BR>
*     ataḥ parīkṣya kartavyaṃ viśeṣāt saṃgataṃ rahaḥ /<BR>
*     ajñāta-hṛdayeṣv evaṃ vairī-bhavati sauhṛdam  // KSak_5.24 //<BR>
<BR>
KSak_5.24:>1%  rājā -- ayi bhoḥ kim atra-bhavatī-pratyayād eva+asmān saṃyuta-doṣa-akṣaraiḥ kṣiṇutha /<BR>
_________________________<BR>
<BR>
KSak_5.25:<1%  śārṅg --(sāsūyam) śrutaṃ bhavadbhir adhara-uttaram /<BR>
<BR>
*     ā janmanaḥ śāṭhyam aśikṣito yas tasya+apramāṇaṃ vacanaṃ janasya /<BR>
*     para-atisaṃdhānam adhīyate yair vidyā+iti te santu kila+āpta-vācaḥ  // KSak_5.25 //p.188<BR>
<BR>
KSak_5.25:>2%  rājā -- bhoḥ satya-vādinn abhyupagataṃ tāvad asmābhir evam / kiṃ punar imām atisaṃdhāya labhyate /<BR>
<BR>
KSak_5.25:>3%  śārṅg -- vinipātaḥ /<BR>
<BR>
KSak_5.25:>4%  rājā -- vinipātaḥ pauravaiḥ prārthyata iti na śraddheyam etat /<BR>
<BR>
_________________________<BR>
<BR>
KSak_5.26:<1%  śārad -- śārṅgarava kim uttareṇa / anuṣṭhito guroḥ saṃdeśaḥ / pratinivartāmahe vayam / (rājānaṃ prati)<BR>
<BR>
*     tad eṣā bhavataḥ kāntā tyaja vā+enāṃ gṛhāṇa vā /<BR>
*     upapannā hi dāreṣu prabhutā sarvato-mukhī  // KSak_5.26 //<BR>
<BR>
KSak_5.26:>1%  gautami gaccha+agrataḥ / (iti prasthitāḥ)<BR>
<BR>
KSak_5.26:>2%  śaku -- katham anena kitavena vipralabdhā+asmi / yūyam api māṃ parityajatha / (ity anupratiṣṭhate)<BR>
<BR>
KSak_5.26:>3%  gautamī -- (sthitvā) vatsa śārṅgarava anugacchati+iyaṃ khalu naḥ karuṇa-paridevinī śakuntalā / pratyādeśa-paruṣe bhartari kiṃ vā me putrikā karotu /p.190<BR>
<BR>
KSak_5.26:>4%  śārṅg -- (saroṣaṃ nivṛtya) kiṃ puro-bhāge svātantryam avalambase / (śakuntalā bhītā vepate)<BR>
<BR>
_________________________<BR>
<BR>
KSak_5.27:<1%  śārṅg -- śakutale / <BR>
<BR>
*     yadi yathā vadati kṣitipas tathā<BR>
*     tvam asi kiṃ pitur utkulayā tvayā /<BR>
*     atha tu vetsi śuci vratam ātmanaḥ<BR>
*     pati-kule tava dāsyam api kṣamam  // KSak_5.27 //<BR>
<BR>
KSak_5.27:>5%  tiṣṭha / sādhayāmo vayam /<BR>
<BR>
_________________________<BR>
<BR>
KSak_5.28:<1%  rājā -- bhos tapasvin kim atra-bhavatīṃ vipralabhase /<BR>
<BR>
*     kumudāny eva śaśa-aṅkaḥ savitā bodhayati paṅkajāny eva /<BR>
*     vaśināṃ hi para-parigraha-saṃśleṣa-parāṅmukhī vṛttiḥ  // KSak_5.28 //<BR>
<BR>
KSak_5.28:>1%  śārṅg -- yadā tu pūrva-vṛttam anya-saṅgād vismṛto bhavāṃs tadā katham adharma-bhīruḥ /<BR>
<BR>
_________________________<BR>
<BR>
KSak_5.29:<1%  rājā -- bhavantam eva+atra guru-lāghavaṃ pṛcchāmi /<BR>
<BR>
*     mūḍhaḥ syām aham eṣā vā vaden mithyā+iti saṃśaye /<BR>
*     dāra-tyāgī bhavāmy āho para-strī-sparśa-pāṃsulaḥ  // KSak_5.29 //<BR>
<BR>
KSak_5.29:>2%  purohita -- (vicārya) yadi tāvad evaṃ kriyatām /<BR>
<BR>
KSak_5.29:>3%  rājā -- anuśāstu māṃ bhavān /<BR>
<BR>
KSak_5.29:>4%  purohita -- atra-bhavatī tavad ā-prasavād asmad-gṛhe tiṣṭhatu / kuta idam ucyata iti cet / tvaṃ sādhubhir ādiṣṭa-pūrvaḥ prathamam eva cakra-vartinaṃ putraṃ janayiṣyasi+iti / sa cen muni-dauhitras tal-lakṣaṇa-upapanno bhaviṣyati abhinandya śuddha-antam enāṃ praveśayiṣyati / viparyaye tu pitur asyāḥ samīpa-nayanam avasthitam eva /<BR>
<BR>
KSak_5.29:>5%  rājā -- yathā gurubhyo rocate /<BR>
<BR>
KSak_5.29:>6%  purohita -- vatse anugaccha mām /<BR>
<BR>
KSak_5.29:>7%  śaku -- bhagāti vasudhe dehi me vivaram / (iti rudatī prasthitā / niṣkrāntā saha purodhasā tapasvibhiś ca)<BR>
KSak_5.29:>8%  (rājā śāpa-vyavahita-smṛtiḥ śakuntalā-gatam eva cintayati)<BR>
KSak_5.29:>9%  (nepathye) āścaryam āścaryam /<BR>
<BR>
KSak_5.29:>10% rājā -- (ākarṇya) kiṃ nu khalu syāt /<BR>
<BR>
KSak_5.29:>11% (praviśya) purohita -- (savismayam) deva adbhutaṃ khalu saṃvṛttam /<BR>
<BR>
KSak_5.29:>12% rājā -- kim iva /<BR>
<BR>
KSak_5.29:>13% purohita -- deva parāvṛtteṣu kaṇva-śiṣyeṣu --<BR>
KSak_5.29:>14% sā nindanī svāni bhāgyāni bālā bāhu-utkṣepaṃ krandituṃ ca pravṛttā /<BR>
<BR>
KSak_5.29:>15% rājā -- kiṃ ca /<BR>
<BR>
_________________________<BR>
<BR>
KSak_5.30:<1%  purohita -- <BR>
<BR>
*     strī-saṃsthānaṃ ca+apsaras tīrtham ārād utkṣipya+enāṃ jyotir ekaṃ jagāma  // KSak_5.30 //<BR>
<BR>
KSak_5.30:>1%  (sarve vismayaṃ rūpayanti)<BR>
<BR>
KSak_5.30:>2%  rājā -- bhagavan prāg api so 'smābhir arthaḥ pratyādiṣṭa eva / kiṃ vṛthā tarkeṇa+anviṣyate / viśrāmyatu bhavān /<BR>
<BR>
KSak_5.30:>3%  purohita -- (vilokya) vijayasva (iti niṣkrāntaḥ)p.194<BR>
<BR>
KSak_5.30:>4%  rājā -- vetravati paryākulo 'smi / śayana-bhūmi-mārgam ādeśaya /<BR>
<BR>
KSak_5.30:>5%  pratīhārī -- ita ito devaḥ (iti prasthitaḥ)<BR>
<BR>
_________________________<BR>
<BR>
KSak_5.31:<1%  rājā -- <BR>
<BR>
*     kāmaṃ pratyādiṣṭāṃ smarāmi na parigrahaṃ munes tanayām /<BR>
*     balavat tu dūyamānaṃ pratyāyayati+iva māṃ hṛdayam  // KSak_5.31 //<BR>
<BR>
KSak_5.31:>6%  (iti niṣkrāntāḥ sarve)<BR>
<BR>
pañcamo 'ṅkaḥ /<BR>
<BR>
<BR>
**************************************************************************<BR>
<BR>
<BR>
ṣaṣṭho 'ṅkaḥ /<BR>
<BR>
KSak_6.1:<1%   (tataḥ praviśati nāgarikaḥ śyālaḥ paścād baddhaṃ puruṣam ādāya rakṣiṇau ca)<BR>
<BR>
KSak_6.1:<2%   rakṣiṇau -- (puruṣaṃ tāḍaitvā) are kumbhīraka kathaya kutra tvayā+etan maṇi-bandhana-utkīrṇa-nāmadheyaṃ rājakīyam aṅgulīyakaṃ samāsāditam /<BR>
<BR>
KSak_6.1:<3%   puruṣaḥ -- (bhīti-nāṭitakena) prasīdantu bhāva-miśrāḥ / na+aham īdṛśa-karma-kārī /<BR>
<BR>
KSak_6.1:<4%   prathamaḥ -- kiṃ śobhano brāhmaṇa iti kṛtvā (kalayitvā) rājñā pratigraho dattaḥ /<BR>
<BR>
KSak_6.1:<5%   puruṣaḥ -- śṛṇuta+idānīm / ahaṃ śakra-avatāra-abhyantara-vāsī dhīvaraḥ /<BR>
KSak_6.1:<6%   pāṭaccara kim asmābhir jātiḥ pṛṣṭā /p.269<BR>
<BR>
KSak_6.1:<7%   śyālaḥ -- sūcaka kathayatu sarvam anukrameṇa / mā+enam antarā pratibadhnītam /<BR>
<BR>
KSak_6.1:<8%   ubhau -- yad āvutta ājñāpayati / kathaya /<BR>
<BR>
KSak_6.1:<9%   puruṣaḥ -- ahaṃ jāla-udgāla-ādibhir matsya-bandhana-upāyaiḥ kuṭumba-bharaṇaṃ karomi /<BR>
<BR>
KSak_6.1:<10%  śyālaḥ -- (virahasya) viśuddha idānīm ājīvaḥ /<BR>
<BR>
_________________________<BR>
<BR>
KSak_6.1:<1%   puruṣaḥ -- bhartaḥ mā+evaṃ bhaṇa /<BR>
<BR>
*     sahajaṃ kila yad vininditaṃ na khalu tat karma vivarjanīyam /<BR>
*     paśu-māraṇa-karma-dāruṇo 'nukampā-mṛdur eva śrotriyaḥ  // KSak_6.1 //<BR>
<BR>
KSak_6.1:>1%   śyālaḥ -- tatas tataḥ /<BR>
<BR>
KSak_6.1:>2%   puruṣaḥ -- ekasmin divase khaṇḍaśo rohita-matsyo mayā kalpitaḥ /<BR>
KSak_6.1:>3%   yāvat tasya+udara-abhyantare prekṣe tāvad idaṃ ratna-bhāsuram aṅgulīyakaṃ dṛṣṭam /<BR>
KSak_6.1:>4%   paścād aham asya vikrayāya darśayan gṛhīto bhāva-miśraiḥ /<BR>
KSak_6.1:>5%   mārayata vā muñcata vā / ayam asya+āgama-vṛtta-antaḥ /<BR>
<BR>
KSak_6.1:>6%   śyālaḥ -- jānuka visra-gandhī godhādī matsya-bandha eva niḥsaṃśayam /<BR>
KSak_6.1:>7%   aṅgulīyaka-darśanam asya vimarśayitavyam / rāja-kulam eva gacchāmaḥ /p.198<BR>
<BR>
KSak_6.1:>8%   rakṣiṇau -- tathā / gaccha are granthi-bhedaka / (sarve parikrāmanti)<BR>
<BR>
KSak_6.1:>9%   śyālaḥ -- sūcaka imaṃ gopura-dvāre 'pramattau pratipālayataṃ yāvad idam aṅgulīyakaṃ yathā+āgamanaṃ bhartre nivedya tataḥ śāsanaṃ pratīṣya niṣkrāmāmi /<BR>
<BR>
KSak_6.1:>10%  ubhau -- praviśatv āvuttaḥ svāmi-prasādāya / (iti niṣkrāntaḥ śyālaḥ)<BR>
<BR>
KSak_6.1:>11%  prathamaḥ -- jānuka cirāyate khalv āvuttaḥ /<BR>
<BR>
KSak_6.1:>12%  dvitīyaḥ -- nanv avasara-upasarpaṇīyā rājānaḥ /<BR>
<BR>
KSak_6.1:>13%  prathamaḥ -- jānuka sphurato mama hastāv asya vadhasya sumanasaḥ pinaddhum / (iti puruṣaṃ nirdiśati)<BR>
<BR>
KSak_6.1:>14%  puruṣaḥ -- na+arhati bhāvo 'kāraṇa-māraṇo bhavitum /<BR>
<BR>
KSak_6.1:>15%  dvitīyaḥ -- (vilokya) eṣa nau svāmī patra-hasto rāja-śāsanaṃ pratīṣya+ito+mukho dṛśyate / gṛdhra-balir bhaviṣyasi śuno mukhaṃ vā drakṣyasi / (praviśya)<BR>
<BR>
KSak_6.1:>16%  śyālaḥ -- sūcaka mucyatām eṣa jāla-upajīvī / upapanna khalv asya+aṅgulīyakasya+āgamaḥ /p.200<BR>
<BR>
KSak_6.1:>17%  sūcakaḥ -- yathā-āvutto bhaṇati / eṣa yama-sadanaṃ praviśya pratinivṛttaḥ / (iti puruṣaṃ parimukta-bandhanaṃ karoti)<BR>
<BR>
KSak_6.1:>18%  puruṣaḥ -- (śyālaṃ praṇamya) bhartaḥ atha kīdṛśo ma ājīvaḥ /<BR>
KSak_6.1:>19%  eṣa bhartrā+aṅgulīyaka-mūlya-saṃmitaḥ prasādo 'pi dāpitaḥ / (iti puruṣāya svaṃ prayacchati)<BR>
<BR>
KSak_6.1:>20%  puruṣaḥ -- (sapraṇāmaṃ pratigṛhya) bhartaḥ anugṛhīto 'smi /<BR>
<BR>
KSak_6.1:>21%  sūcakaḥ -- eṣa nāma-anugraho yac chūlād avatārya hasti-skandhe pratiṣṭhāpitaḥ /<BR>
<BR>
KSak_6.1:>22%  jānuka -- āvutt pāritoṣikaṃ kathayati tena+aṅgulīyakena bhartuḥ saṃmatena bhavitavyam iti /<BR>
<BR>
KSak_6.1:>23%  śyālaḥ -- na tasmin mahā-arhaṃ ratnaṃ bhartur bahu-matam iti tarkayāmi /<BR>
KSak_6.1:>24%  tasya darśanena bhartrā+abhimato janaḥ smṛtaḥ / muhūrtaṃ prakṛti-gambhīro 'pi paryaśru-nayana āsīt /<BR>
<BR>
KSak_6.1:>25%  sūcakaḥ -- sevitaṃ nāma-āvuttena /<BR>
<BR>
KSak_6.1:>26%  jānuka -- nanu bhaṇa / asya kṛte mātsyika-bhartur iti / (iti puruṣam asūyayā paśyati)<BR>
<BR>
KSak_6.1:>27%  puruṣaḥ -- bhaṭṭāraka ito 'rdhaṃ yuṣmākaṃ sumano-mūlyaṃ bhavatu /<BR>
<BR>
KSak_6.1:>28%  jānuka -- etāvad yujyate /p.202<BR>
<BR>
KSak_6.1:>29%  śyālaḥ -- dhīvara mahattaras tvaṃ priya-vayasyaka idānīṃ me saṃvṛttaḥ / kādambarī-sākṣikam asmākaṃ prathama-sauhṛdam iṣyate / tat-śauṇḍika-āpaṇam eva gacchāmaḥ /<BR>
KSak_6.1:>30%  praveśakaḥ / (tataḥ praviśaty ākāśa-yānena sānumatī nāma+apsarāḥ)<BR>
<BR>
KSak_6.1:>31%  sānumatī -- nirvartitaṃ mayā paryāya-nirvartanīyam apsaras-tīrtha-sāṃnidhyaṃ yāvat sāhu-janasya+abhiṣeka-kāla iti sāṃpratam asya rājarṣer udantaṃ pratyakṣī-kariṣyāmi /<BR>
KSak_6.1:>32%  menakā-saṃbandhena śarīra-bhūtā me śakuntalā / tayā ca duhitṛ-nimittam ādiṣṭa-pūrvā+asmi /<BR>
KSak_6.1:>33%  (samantād avalokya) kiṃ nu khalu ṛtu-utsave 'pi nirutsava-ārambham iva rāja-kulaṃ dṛśyate /<BR>
KSak_6.1:>34%  asti me vibhavaḥ praṇidhānena sarvaṃ parijñātum /<BR>
KSak_6.1:>35%  kiṃ tu sakhyā ādaro mayā mānaiyitavyaḥ /<BR>
KSak_6.1:>36%  bhavatu / anayor eva+udyāna-pālikayos tiraskariṇī-praticchannā pārśva-vartinī bhūtvā+upalapsye / (iti nāṭyena+avatīrya sthitā) (tataḥ praviśati cūta-aṅkuram avalokayantī ceṭī / aparāca pṛṣṭhatas tasyāḥ)<BR>
<BR>
_________________________<BR>
<BR>
KSak_6.2:<1%   prathamā -- <BR>
<BR>
*     ātāṃra-harita-pāṇḍura jīvita-sarvaṃ vasanta-māsasya (yoḥ) /<BR>
*     dṛṣṭo 'si cūta-koraka ṛtu-maṅgala tvāṃ prasādayāmi  // KSak_6.2 //p.206<BR>
<BR>
KSak_6.2:>37%  dvitīyā -- parabhṛtike kim ekākinī mantrayase /<BR>
<BR>
KSak_6.2:>38%  prathamā -- madhukarike cūta-kalikāṃ dṛṣṭvā+unmattā parabhṛtikā bhavati /<BR>
<BR>
KSak_6.2:>39%  dvitīyā -- (saharṣaṃ tvarayā+upagamya) katham upasthito madhu-māsaḥ /<BR>
<BR>
KSak_6.2:>40%  prathamā -- madhukarike tava+idānīṃ kāla eṣa mada-vibhrama-gītānām /<BR>
<BR>
KSak_6.2:>41%  dvitīyā -- sakhi avalambasva māṃ yāvad agra-pāda-sthitā bhūtvā cūta-kalikāṃ gṛhītvā kāma-deva-arcanaṃ karomi /<BR>
<BR>
KSak_6.2:>42%  prathamā -- yadi mama api khalv ardham arcana-phalasya /<BR>
<BR>
_________________________<BR>
<BR>
KSak_6.3:<1%   dvitīyā -- akathite 'py etat saṃpadyate yata ekam eva nau jīvītaṃ dvidhā-sthitaṃ śarīram / (sakhīm avalambya sthitā cūta-aṅkuraṃ gṛhṇāti)<BR>
KSak_6.3:<2%   aye apratibuddho 'pi cūta-prasavo 'tra bandhana-bhaṅga-surabhir bhavati (iti kapota-hastakaṃ kṛtvā)<BR>
<BR>
*     tvam asi mayā cūta-aṅkura dattaḥ kāmāya gṛhīta-dhanuṣe /<BR>
*     pathika-jana-yuvati-lakṣyaḥ pañca-abhyadhikaḥ śaro bhava  // KSak_6.3 //<BR>
<BR>
KSak_6.3:>1%   (iti cūta-aṅkuraṃ kṣipati) (praviśya paṭī-kṣepeṇa kupitaḥ) / p.206<BR>
<BR>
KSak_6.3:>2%   kañcukī -- mā tāvad anātmajñe / devena pratiṣiddhe vasanta-utsave tvam āṃra-kalikā-bhaṅgaṃ kim ārabhase /<BR>
KSak_6.3:>3%   ubhe (bhīte) prasīdatv āryaḥ / agṛhīta-arthe āvām /<BR>
<BR>
_________________________<BR>
<BR>
KSak_6.4:<1%   kañcukī -- na kila śrutaṃ yuvābhyāṃ yad vāsantikais tarubhir api devasya śāsanaṃ pramāṇī-kṛtaṃ tad-āśrayibhiḥ patribhiś ca / tathā hi --<BR>
<BR>
*     cūtānāṃ cira-nirgatā api kalikā badhnāti na svaṃ rajaḥ<BR>
*     saṃnaddhaṃ yad api sthitaṃ kurabakaṃ tat koraka-avasthayā /<BR>
*     kaṇṭheṣu skhalitaṃ gate 'pi śiśire puṃs-kokilānāṃ rutam<BR>
*     śaṅke saṃharati smaro 'pi cakitas tūṇa-ardha-kṛṣṭaṃ śaram  // KSak_6.4 //<BR>
<BR>
KSak_6.4:>4%   sanumatī -- na+asti saṃdehaḥ / mahā-prabhāvo rājarṣiḥ /<BR>
<BR>
KSak_6.4:>5%   prathamā -- ārya kati divasāny āvayor mitrāvasunā rāṣṭriyeṇa bhaṭṭinī-pāda-mūlaṃ preṣitayoḥ / atra ca nau pramada-vanasya pālana-karma samarpitam / tad-āgantukatayā+aśruta-pūrva āvābhyām eṣa vṛtta-antaḥ /<BR>
<BR>
KSak_6.4:>6%   kañcukī -- bhavatu / na punar evaṃ pravartitavyam /<BR>
<BR>
KSak_6.4:>7%   ubhe -- ārya kautūhalaṃ nau / yady anena janena śrotavyaṃ kathayatv āryaḥ kiṃ nimittaṃ bhartrā vasanta-utsavaḥ pratiṣiddhaḥ / p.208<BR>
<BR>
KSak_6.4:>8%   sānumatī -- utsava-priyāḥ khalu manuṣyāḥ / guruṇā kāraṇena bhavitavyam /<BR>
<BR>
KSak_6.4:>9%   kañcukī -- bahulī-bhūtam etat kiṃ na kathyate / kim atra-bhavatyo karṇa-pathaṃ na+āyātaṃ śakuntalā-pratyādeśa-kaulīnam /<BR>
<BR>
KSak_6.4:>10%  ubhe -- śrutaṃ rāṣṭriya-mukhād yāvad aṅgulīyaka-darśanam /<BR>
<BR>
_________________________<BR>
<BR>
KSak_6.5:<1%   kañcukī -- tena hy alpaṃ kathayitavyam /<BR>
KSak_6.5:<2%   yadā+eva khalu sva-aṅgulīyaka-darśanād anusmṛtaṃ devena satya-mūḍha-pūrvā me tatra-bhavatī rahasi śakuntalā mohāt pratyādiṣṭā+iti tadā-prabhṛty eva paścāt tāpam upagato devaḥ / tathā hi --<BR>
<BR>
*     ramyaṃ dveṣṭi yathā purā prakṛtibhir na pratyahaṃ sevyate<BR>
*     śayyā-prānta-vivartanair vigamayaty unnidra eva kṣapāḥ /<BR>
*     dākṣiṇyena dadāti vācam ucitām antaḥ-purebhyo yadā gotreṣu<BR>
*     skhalitas tadā bhavati ca vrīḍā-vilakṣaś ciram  // KSak_6.5 //<BR>
<BR>
KSak_6.5:>1%   sānumatī -- priyaṃ me /<BR>
<BR>
KSak_6.5:>2%   kañcukī -- asmāt prabhavato vaimanasyād utsavaḥ pratyākhyātaḥ /<BR>
<BR>
KSak_6.5:>3%   ubhe -- yujyate / (nepathye)<BR>
KSak_6.5:>4%   etu etu bhavān /<BR>
<BR>
KSak_6.5:>5%   kañcukī -- (karṇaṃ dattvā) aye / ita eva+abhivartate devaḥ / sva-karma-anuṣṭhīyatām /<BR>
<BR>
KSak_6.5:>6%   ubhe -- tathā /p.210<BR>
KSak_6.5:>7%   (tataḥ praviśati paścāt-tāpa-sadṛśa-veṣo rājā vidūṣakaḥ pratīhārī ca /<BR>
<BR>
KSak_6.5:>8%   kañcukī -- (rājānam avalokya) aho sarvāsv avasthāsu ramaṇīyatvam ākṛti-viśeṣāṇām / evam utsuko 'pi priya-darśane devaḥ / tathā hi --<BR>
<BR>
_________________________<BR>
<BR>
*     pratyādiṣṭa-viśeṣa-maṇḍana-vidhir vāma-prakoṣṭha-arpitam<BR>
*     bibhrat-kāñcanam ekam eva valayaṃ śvāsa-uparakta-adharaḥ /<BR>
*     cintā-jāgaraṇa-pratānta-nayanas tejo-guṇād ātmanaḥ<BR>
*     saṃskāra-ullikhito mahā-maṇir iva kṣīṇo 'pi na+ālakṣyate  // KSak_6.6 //<BR>
<BR>
KSak_6.6:>9%   sānumatī -- (rājānaṃ dṛṣṭvā) sthāne khalu pratyādeśa-vimānitā apy asya kṛte śakuntalā klāmyati /<BR>
<BR>
_________________________<BR>
<BR>
KSak_6.7:<1%   rājā -- (dhyāna-mandaṃ parikramya)<BR>
<BR>
*     prathamaṃ sāraṅga-akṣyā priyayā pratibodhyamānam api suptam /<BR>
*     anuśaya-duḥkhāya idaṃ hata-hṛdayaṃ saṃprati vibuddham  // KSak_6.7 //<BR>
<BR>
KSak_6.7:>1%   sānumatī -- nanv īdeśāni tapasvinyā bhāga-dheyāni /<BR>
<BR>
KSak_6.7:>2%   vidūṣaka -- (apavārya) laṅghita eṣa bhūyo 'pi śakuntalā-vyādhinā / na jāne kathaṃ cikitsitavyo bhaviṣyati+iti /p.212<BR>
<BR>
KSak_6.7:>3%   kañcukī -- (upagamya) jayatu jayatu devaḥ / mahā-rāja pratyavekṣitāḥ pramada-vana-bhūmayaḥ yathā-kāmam adhyāstāṃ vinoda-sthānāni mahā-rājaḥ /<BR>
<BR>
KSak_6.7:>4%   rājā -- vetravati mad-vacanād amātyam ārya-piśunaṃ brūhi / cira-prabodhān na saṃbhāvitam asmābhir adya dharma-āsanam adhyāsitum / yat pratyavekṣitaṃ paura-kāryam āryeṇa tat patram āropya dīyatām iti /<BR>
<BR>
KSak_6.7:>5%   pratīhārī -- yad deva ājñāpayati / (iti niṣkrāntā)<BR>
<BR>
KSak_6.7:>6%   rājā -- vāta-ayana tvam api svaṃ niyogam aśūnyaṃ kuru /<BR>
<BR>
KSak_6.7:>7%   kañcukī -- yad ājñāpayati devaḥ / (iti niṣkrāntaḥ)<BR>
<BR>
KSak_6.7:>8%   vidūṣakaḥ -- kṛtaṃ bhavatā nirmakṣikam / sāṃprataṃ śiśira-ātapa-cheda-ramaṇīye 'smin pramada-vana-uddeśa ātmānaṃ ramayiṣyasi /<BR>
<BR>
_________________________<BR>
<BR>
KSak_6.8:<1%   rājā -- vayasya yad ucyate randhra-upanipātino 'narthā iti tad vyabhicāri vacaḥ / kutaḥ -- p.214<BR>
<BR>
*     muni-sutā-praṇaya-smṛti-rodhinā<BR>
*     mama ca muktam idaṃ tamasā manaḥ /<BR>
*     manasijena sakhe prahariṣyatā<BR>
*     dhanuṣi cūta-śaraś ca niveśitaḥ  // KSak_6.8 //<BR>
<BR>
KSak_6.8:>9%   vidūṣaka -- tiṣṭha tāvat / anena daṇḍaka-kāṣṭhena kandarpa-bāṇaṃ nāśayiṣyāmi / (iti daṇḍa-kāṣṭham udyamya cūta-aṅkuraṃ pātayitum icchati)<BR>
<BR>
KSak_6.8:>10%  rājā -- (sasmitam) bhavatu / dṛṣṭaṃ brahma-varcasam / sakhe kva+upaviṣṭaḥ priyāyāḥ kiṃcid+anukāriṇīṣu latāsu dṛṣṭiṃ vilobhayāmi /<BR>
<BR>
KSak_6.8:>11%  viṣūṣaka -- nanv āsanna-paricārikā caturikā bhavatā saṃdiṣṭā / mādhavī-maṇḍapa imāṃ velām ativāhayiṣye /<BR>
KSak_6.8:>12%  tatra me citra-phalaka-gatāṃ sva-hasta-likhitāṃ tatra-bhavatyāḥ śakuntalāyāḥ pratikṛtim ānaya iti /<BR>
<BR>
KSak_6.8:>13%  rājā -- īdṛśaṃ hṛdaya-vinodana-sthānam / tat tam eva mārgam ādeśaya /<BR>
<BR>
KSak_6.8:>14%  vidūṣaka -- ita ito bhavān / (ubhau parikramataḥ / sānumaty anugacchati)<BR>
<BR>
KSak_6.8:>15%  vidūṣaka -- eṣa maṇi-śilā-paṭṭaka-sanātho mādhavī-maṇḍapa upahāra-ramaṇīyatayā niḥsaṃśayaṃ svāgatena+iva nau pratīcchati / tat praviśya niṣīdatu bhavān / (ubhau praveśaṃ kṛtvā-upaviṣṭau)<BR>
<BR>
KSak_6.8:>16%  sānumatī -- latā-saṃśritā drakṣyāmi tāvat sakhyāḥ pratikṛtam / tatas tasyai bhartur bahu-mukham anurāgaṃ nivedayiṣyāmi / (iti tathā kṛtvā sthitā)p.216<BR>
<BR>
KSak_6.8:>17%  rājā -- sakhe sarvam idānīṃ smarāmi śakuntalāyāḥ prathama-vṛtta-antam / kathitavān asmi bhavate ca /<BR>
KSak_6.8:>18%  sa bhavān pratyādeśa-velāyāṃ mat-samīpa-gato na+āsīt /<BR>
KSak_6.8:>19%  pūrvam api na tvayā kadācit saṃkīrtitaṃ tatra-bhavatyā nāma / kaccid aham iva vismṛtavān asi tvam /<BR>
<BR>
KSak_6.8:>20%  vidūṣaka -- na vismarāmi / kiṃ tu sarvaṃ kathayitvā+avasāne punas tvayā parihāsa-vijalpa eṣa na bhūta-artha ity ākhyātam /<BR>
KSak_6.8:>21%  mayā api mṛt-piṇḍa-buddhinā tathā+eva gṛhītam / athavā bhavitavyatā khalu balavatī /<BR>
<BR>
KSak_6.8:>22%  sānumatī -- evaṃ nv idam /<BR>
<BR>
KSak_6.8:>23%  rājā -- (dhyātvā) sakhe trāyasva mām /<BR>
<BR>
KSak_6.8:>24%  vidūṣaka -- bhoḥ kim etat / anupapannaṃ khalv īdṛśaṃ tvayi / kadā api sat-puruṣāḥ śoka-vāstavyā na bhavanti / nanu pravāte 'pi niṣkampā girayaḥ /<BR>
<BR>
_________________________<BR>
<BR>
KSak_6.9:<1%   rājā -- vayasya nirākaraṇa-viklavāyāḥ priyāyāḥ samavasthām anusmṛtya balavad-aśaraṇo 'smi / sā hi --<BR>
<BR>
*     itaḥ pratyādeśāt sva-janam anugantuṃ vyavasitā<BR>
*     sthitā tiṣṭha ity uccair vadati guru-śiṣye guru-same /<BR>
*     punar dṛṣṭiṃ bāṣpa-prasara-kaluṣām arpitavatī<BR>
*     mayi krūre yat tat saviṣam iva śalyaṃ dahati mām  // KSak_6.9 //p.218<BR>
<BR>
KSak_6.9:>1%   sānumatī -- aho / īdṛśī sva-kārya-paratā / asya saṃtāpena+ahaṃ rame /<BR>
<BR>
KSak_6.9:>2%   vidūṣaka -- bhoḥ asti me tarkaḥ kena+api tatra-bhavatyā+ākāśa-cāriṇī nītā+iti /<BR>
<BR>
KSak_6.9:>3%   rājā -- kaḥ pati-devatām anyaḥ parāmarṣṭum utsaheta / menakā kila sakhyās te janma-pratiṣṭhā+iti śrutavān asmi / tat-sahacāriṇībhiḥ sakhī te hṛtā+iti me hṛdayam āśaṅkate /<BR>
<BR>
KSak_6.9:>4%   sānumatī -- saṃmohaḥ khalu vismayanīyo na pratibodhaḥ /<BR>
<BR>
KSak_6.9:>5%   vidūṣaka -- yady evam asti khalu samāgamaḥ kālena tatra-bhavatyā /<BR>
<BR>
KSak_6.9:>6%   rājā -- katham iva /<BR>
<BR>
KSak_6.9:>7%   vidūṣaka -- na khalu mātā-pitarau bhartṛ-viyoga-duḥkhitāṃ duhitaraṃ ciraṃ draṣṭuṃ pārayataḥ /<BR>
<BR>
_________________________<BR>
<BR>
KSak_6.10:<1%  rājā -- vayasya /<BR>
<BR>
*     svapno nu māyā nu mati-bhramo nu<BR>
*     kliṣṭaṃ nu tāvat phalam eva puṇyam /<BR>
*     asaṃnivṛttyai tad atītam ete<BR>
*     mano-rathā nāma taṭa-prapātāḥ  // KSak_6.10 //p.220<BR>
<BR>
KSak_6.10:>8%  vidūṣaka -- mā+evam / nanv+aṅgulīyakam eva nidarśanam avaśyaṃ bhāvya-cintanīyaḥ samāgamo bhavati+iti /<BR>
<BR>
_________________________<BR>
<BR>
KSak_6.11:<1%  rājā -- (aṅgulīyakaṃ vilokya) aye idaṃ tāvad asulabha-sthāna-bhraṃśi śocanīyam /<BR>
<BR>
*     tava sucaritam aṅgulīya nūnaṃ<BR>
*     pratanu mama+iva vibhāvyate phalena /<BR>
*     aruṇa-nakha-manoharāsu tasyāś<BR>
*     cyutam asi labdha-padaṃ yad aṅgulīṣu  // KSak_6.11 //<BR>
<BR>
KSak_6.11:>1%  sānumatī -- yady anya-hasta-gataṃ bhavet satyam eva śocanīyaṃ bhavet /<BR>
<BR>
KSak_6.11:>2%  vidūṣaka -- bhoḥ iyaṃ nāma-mudrā kena+udghātena tatra-bhavatyā hasta-abhyāsaṃ prāpitā /<BR>
<BR>
KSak_6.11:>3%  sānumatī -- mama api kautūhalena+ākārita eṣaḥ /<BR>
<BR>
KSak_6.11:>4%  rājā -- śrūyatām / sva-nagarāya prasthitaṃ māṃ priyā sabāṣpam āha kiyac-cireṇa+ārya-putraḥ pratipattiṃ dāsyati+iti /<BR>
<BR>
KSak_6.11:>5%  vidūṣaka -- tatas tataḥ /<BR>
<BR>
_________________________<BR>
<BR>
KSak_6.12:<1%  rājā -- paścād imāṃ mudrāṃ tad-aṅgulau niveśayatā mayā pratyabhihitā /<BR>
<BR>
*     ekaikam atra divase divase madīyaṃ<BR>
*     nāma+akṣaraṃ gaṇaya gacchasi yāvad antam /<BR>
*     tāvat priye mad-avarodha-gṛha-praveśaṃ<BR>
*     netā janas tava samīpam upaiṣyati+iti  // KSak_6.12 //<BR>
<BR>
KSak_6.12:>6%  tac ca dāruṇa-ātmanā mayā mohān na+anuṣṭhitam /<BR>
<BR>
KSak_6.12:>7%  sānumatī -- ramaṇīyaḥ khalv avadhir vidhinā visaṃvāditaḥ /<BR>
<BR>
KSak_6.12:>8%  vidūṣaka -- atha kathaṃ dhīvara-kalpitasya rohita-matsyasya+udara-abhyantara āsīt /<BR>
<BR>
KSak_6.12:>9%  rājā -- śacī-tīrthaṃ vandamānāyāḥ sakhyās te hastād gaṅgā-srotasi paribhraṣṭam /<BR>
<BR>
KSak_6.12:>10% vidūṣaka -- yujyate /<BR>
<BR>
KSak_6.12:>11% sānumatī -- ata eva tapasvinyāḥ śakuntalāyā adharma-bhīror asya rājarṣeḥ pariṇaye saṃdeha āsīt /<BR>
KSak_6.12:>12% athavā+īdṛśo 'nurāgo 'bhijñānam apekṣate / katham iva+etat /<BR>
<BR>
KSak_6.12:>13% rājā -- upālapsye tāvad idam aṅgulīyakam /<BR>
<BR>
KSak_6.12:>14% vidūṣaka -- (ātma-gatam) gṛhīto 'nena panthā unmattānām /<BR>
<BR>
_________________________<BR>
<BR>
KSak_6.13:<1%  rājā -- <BR>
<BR>
*     kathaṃ nu taṃ bandhura-komala-aṅguliṃ<BR>
*     karaṃ vihāyāsi nimagnam ambhasi / <BR>
athavā /<BR>
*     acetanaṃ nāma guṇaṃ na lakṣayen<BR>
*     mayaiva kasmād avadhīritā priyā  // KSak_6.13 //<BR>
<BR>
KSak_6.13:>1%  vidūṣaka -- (ātma-gatam) kathaṃ bubhukṣayā khāditavyo 'smi /<BR>
KSak_6.13:>2%  rājā - priye akāraṇa-parityāga-anuśaya-tapta-hṛdayas tāvad anukampyatām ayaṃ janaḥ punar-darśanena /<BR>
KSak_6.13:>3%  (praviśya+āpaṭī-kṣepeṇa citra-phalaka-hastā)<BR>
<BR>
KSak_6.13:>4%  caturikā -- iyaṃ citra-gatā bhaṭṭinī / (iti citra-phalakaṃ darśayati)<BR>
<BR>
KSak_6.13:>5%  vidūṣaka -- (vilokya) sādhu vayasya / madhura-avasthāna-darśanīyo bhāva-anupraveśaḥ / skhalati+iva me dṛṣṭir nimna-unnata-pradeśeṣu /<BR>
<BR>
KSak_6.13:>6%  sānumatī -- aho eṣā rājarṣer nipuṇatā / jāne sakhy agrato me vartata iti /p.226<BR>
<BR>
_________________________<BR>
<BR>
KSak_6.14:<1%  rājā -- <BR>
<BR>
*     yad yat sādhu na citre syāt kriyate tat tad anyathā /<BR>
*     tathā+api tasyā lāvaṇyaṃ rekhayā kiṃcid anvitam  // KSak_6.14 //<BR>
<BR>
KSak_6.14:>7%  sānumatī -- sadṛśam etat paścāt+tāpa-guroḥ snehasya+anavalepasya ca /<BR>
<BR>
KSak_6.14:>8%  vidūṣaka -- bhoḥ idānīṃ tisras tatra-bhavatyo dṛśyante / sarvāś ca darśanīyāḥ /<BR>
KSak_6.14:>9%  katamā+atra tatra-bhavatī śakuntalā /<BR>
<BR>
KSak_6.14:>10% sānumatī -- anabhijñaḥ khalv īdṛśasya rūpasya mogha-dṛṣṭir ayaṃ janaḥ /<BR>
<BR>
KSak_6.14:>11% rājā -- tvaṃ tāvat katamāṃ tarkayasi /<BR>
<BR>
KSak_6.14:>12% vidūṣaka -- tarkayāmi yā+eṣā śithila-bandhana-udvānta-kusumena keśa-antena+udbhinna-sveda-bindunā vadanena viśeṣato 'pasṛtābhyāṃ bāhubhyām avaseka-snigdha-taruṇa-pallavasya cūta-pādapasya pārśva īṣat-pariśrāntā+iva+ālakṣitā sā śakuntalā / itare sakhyāv iti /<BR>
<BR>
_________________________<BR>
<BR>
KSak_6.15:<1%  rājā -- nipuṇo bhavān / asty atra me bhāva-cihnam /<BR>
<BR>
*     svinna-aṅguli-viniveśo rekhā-prānteṣu dṛśyate malinaḥ /<BR>
*     aśru ca kapola-patitaṃ dṛśyam idaṃ varṇikā-ucchvāsāt  // KSak_6.15 //p.228<BR>
<BR>
KSak_6.15:>1%  caturike ardha-likhitam etad vinoda-sthānam / gaccha / vartikāṃ tāvad ānaya /<BR>
<BR>
KSak_6.15:>2%  caturikā -- ārya mādhavya avalambasva citra-phalakaṃ yāvad āgacchāmi /<BR>
<BR>
_________________________<BR>
<BR>
KSak_6.16:<1%  rājā - (niḥśvasya)<BR>
<BR>
*     sākṣāt priyām upagatām apahāya pūrvaṃ citra-arpitāṃ punar imāṃ bahu manyamānaḥ /<BR>
*     sroto-vahāṃ pathi nikāma-jalām atītya jātaḥ sakhe praṇayavān mṛga-tṛṣṇikāyām  // KSak_6.16 //<BR>
<BR>
KSak_6.16:>3%  vidūṣaka -- (ātma-gatam) eṣo 'tra-bhavān nadīm atikramya mṛga-tṛṣṇikāṃ saṃkrāntaḥ / (prakāśam) bhoḥ aparaṃ kim atra lekhitavyam /<BR>
<BR>
_________________________<BR>
<BR>
KSak_6.17:<1%  rājā -- śrūyatām --<BR>
<BR>
*     kāryā saikata-līna-haṃsa-mithunā sroto-vahā mālinī<BR>
*     pātās tām abhito niṣaṇṇa-hariṇā gaurī-guroḥ pāvanāḥ /<BR>
*     śākhā-lambita-valkalasya ca taror nirmātum icchāmy adhaḥ<BR>
*     śṛṅge kṛṣṇa-mṛgasya vāma-nayanaṃ kaṇḍūyamānāṃ mṛgīm  // KSak_6.17 //p.230<BR>
<BR>
KSak_6.17:>1%  vidūṣaka -- (ātma-gatam) yathā+ahaṃ paśyāmi pūritavyam anena citra-phalakaṃ lamba-kūrcānāṃ tāpasānāṃ kadambaiḥ /<BR>
KSak_6.17:>2%  rājā -vayasya anyac ca / śakuntalāyāḥ prasādhanam abhipretam atra vismṛtam asmābhiḥ /<BR>
<BR>
KSak_6.17:>3%  vidūṣaka -- kim iva /<BR>
<BR>
KSak_6.17:>4%  sānumatī -- vana-vāsasya saukmāryasya vinayasya ca yat sadṛśaṃ bhaviṣyati /<BR>
<BR>
_________________________<BR>
<BR>
KSak_6.18:<1%  rājā --<BR>
<BR>
*     kṛtaṃ na karṇa-arpita-bandhanaṃ sakhe śirīṣam āgaṇḍa-vilambi-kesaram /<BR>
*     na vā śarac-candra-marīci-komalaṃ mṛṇāla-sūtraṃ racitaṃ stana-antare  // KSak_6.18 //<BR>
<BR>
KSak_6.18:>5%  vidūṣaka -- bhoḥ kiṃ nu tatra-bhavatī rakta-kuvalaya-pallava-śobhinā+agra-hastena mukham avārya cakita-cakitā+iva sthitā / (sāvadhānaṃ nirūpya dṛṣṭvā)<BR>
KSak_6.18:>6%  āḥ eṣa dāsyāḥ putraḥ kusuma-rasa-pāṭaccaras tatra-bhavatyā vadana-kamalam abhilaṅghate madhu-karaḥ /<BR>
<BR>
KSak_6.18:>7%  rājā -- nanu vāryatām eṣa dhṛṣṭaḥ /p.232<BR>
<BR>
KSak_6.18:>8%  vidūṣaka -- bhavān eva+avinītānāṃ śāsitā+asya vāraṇe prabhaviṣyati /<BR>
<BR>
_________________________<BR>
<BR>
KSak_6.19:<1%  rājā -- yujyate / ayi bhoḥ kusuma-latā-priya-atithe kim atra paripatana-khedam anubhavasi /<BR>
<BR>
*     eṣā kusuma-niṣaṇṇā tṛṣitā api satī bhavantam anuraktā<BR>
*     pratipālayati madhu-karī na khalu madhu vinā tvayā pibati  // KSak_6.19 //<BR>
<BR>
KSak_6.19:>1%  sānumatī -- adya+abhijātaṃ khalv eṣa vāritaḥ /<BR>
<BR>
KSak_6.19:>2%  vidūṣaka -- pratiṣiddhā api vāmā+eṣā jātiḥ /<BR>
<BR>
_________________________<BR>
<BR>
KSak_6.20:<1%  rājā -- evaṃ bho na me śāsane tiṣṭhasi / śrūyatāṃ tarhi saṃprati /<BR>
<BR>
*     akliṣṭa-bāla-taru-pallava-lobhanīyam<BR>
*     pītaṃ mayā sadayam eva rata-utsaveṣu /<BR>
*     bimba-adharaṃ spṛśasi ced bhramara priyāyās<BR>
*     tvāṃ kārayāmi kamala-udara-bandhanastham  // KSak_6.20 //p.234<BR>
<BR>
KSak_6.20:>3%  vidūṣaka -- evaṃ tīkṣṇa-daṇḍasya kiṃ na bheṣyati / (prahasya / ātma-gatam)<BR>
KSak_6.20:>4%  eṣa tāvad unmattaḥ / aham apy etasya saṅgena+īdṛśa-varṇa iva saṃvṛttaḥ / (prakāśam)<BR>
KSak_6.20:>5%  bhoḥ citraṃ khalv etat /<BR>
<BR>
KSak_6.20:>6%  rājā -- kathaṃ citram /<BR>
<BR>
KSak_6.20:>7%  sānumatī -- aham api+idānīm avagata-arthā / kiṃ punar yathā-likhita-anubhāvy eṣaḥ /<BR>
<BR>
_________________________<BR>
<BR>
KSak_6.21:<1%  rājā -- vayasya kim idam anuṣṭhitaṃ paurobhāgyam /<BR>
<BR>
*     darśana-sukham anubhavataḥ sākṣād iva tanmayena hṛdayena /<BR>
*     smṛti-kāriṇā tvayā me punar api citrī-kṛtā kāntā  // KSak_6.21 //<BR>
<BR>
KSak_6.21:>1%  (iti bāṣpaṃ viharati)<BR>
<BR>
KSak_6.21:>2%  sānumatī -- pūrva-apara-virodhy apūrva eṣa viraha-mārgaḥ /<BR>
<BR>
_________________________<BR>
<BR>
KSak_6.22:<1%  rājā -- vayasya katham evam aviśrānta-duḥkham anubhavāmi /<BR>
<BR>
*     prajāgarāt khilī-bhūtas tasyāḥ svapne samāgamaḥ /<BR>
*     bāṣpas tu na dadāty enāṃ draṣṭuṃ citra-gatām api  // KSak_6.22 //p.236<BR>
<BR>
KSak_6.22:>3%  sānumatī -- sarvathā pramārjitaṃ tvayā pratyādeśa-duḥkhaṃ śakuntalāyāḥ / (praviśya)<BR>
<BR>
KSak_6.22:>4%  caturikā -- jayatu bhartā / vartikā-karaṇḍakaṃ gṛhītvā+ito-mukhaṃ prasthitā+asmi /<BR>
<BR>
KSak_6.22:>5%  rājā -- kiṃ ca /<BR>
<BR>
KSak_6.22:>6%  caturikā -- sa me hastād antarā taralikā-dvitīyayā devyā vasumatyā+aham eva+ārya-putrasya+upaneṣyāmi+iti sabalāt-kāraṃ gṛhītaḥ /<BR>
<BR>
KSak_6.22:>7%  vidūṣaka -- diṣṭyā tvaṃ muktā /<BR>
<BR>
KSak_6.22:>8%  caturikā -- yāvad devyā viṭapa-lagnam uttarīyaṃ taralikā mocayati tāvan mayā nirvāhita ātmā /<BR>
<BR>
KSak_6.22:>9%  rājā -- vayasya upasthitā devī bahu-māna-garvitā ca / bhavān imāṃ pratikṛtiṃ rakṣatu /<BR>
<BR>
KSak_6.22:>10% vidūṣaka -- ātmānam iti bhaṇa / (citra-phalakam ādāya+utthāya ca) yadi bhavān antaḥ-pura-kūṭa-vāgurāto mokṣyate tadā māṃ megha-pratichande prāsāde śabdāyaya / (iti druta-padaṃ niṣkrāntaḥ)<BR>
<BR>
KSak_6.22:>11% sānumatī -- anya-saṃkrānta-hṛdayo 'pi prathama-saṃbhāvanām apekṣate / atiśithila-sauhārda idānīm eṣaḥ /<BR>
KSak_6.22:>12% (praviśya patra-hastā)<BR>
<BR>
KSak_6.22:>13% pratīhārī -- jayatu jayatu devaḥ /p.238<BR>
<BR>
KSak_6.22:>14% rājā -- vetravati na khalv antarā dṛṣṭā tvayā devī /<BR>
<BR>
KSak_6.22:>15% pratīhārī -- athakim / patra-hastāṃ māṃ prekṣya pratinivṛttā /<BR>
<BR>
KSak_6.22:>16% rājā -- kāryajñā kārya-uparodhaṃ me pariharati /<BR>
<BR>
KSak_6.22:>17% pratīhārī -- deva amātyo vijñāpayati / artha-jātasya gaṇanā-bahulatayā+ekam eva paura-kāryam avekṣitaṃ tad devaḥ patra-ārūḍhaṃ pratyakṣī-karotv iti /<BR>
<BR>
KSak_6.22:>18% rājā -- itaḥ patraṃ darśaya / (pratihāry upanayati)<BR>
<BR>
KSak_6.22:>19% rājā -- (anuvācya) katham / samudra-vyavahārī sārtha-vāho dhana-mitro nāma nau-vyasane vipannaḥ / anapatyaś ca kila tapasvī /<BR>
KSak_6.22:>20% rāja-gāmī tasya+artha-saṃcaya ity etad amātyena likhitam / kaṣṭaṃ khalv anapatyatā /<BR>
KSak_6.22:>21% vetravati bahu-dhanatvād bahu-patnīkena tatra-bhavatā bhavitavyam /<BR>
KSak_6.22:>22% vicāryatāṃ yadi kācid āpanna-sattvā tasya bhāryāsu syāt /<BR>
<BR>
KSak_6.22:>23% pratīhārī -- deva idānīm eva sāketakasya śreṣṭhino duhitā nirvṛtta-puṃsavanā jāyā+asya śrūyate /<BR>
<BR>
KSak_6.22:>24% rājā -- nanu garbhaḥ pitryaṃ riktham arhati / gaccha / evam amātyaṃ brūhi /<BR>
<BR>
KSak_6.22:>25% pratīhārī -- yad deva ājñāpayati / (iti prasthitā)<BR>
<BR>
KSak_6.22:>26% rājā -- ehi tāvat /<BR>
<BR>
KSak_6.22:>27% pratīhārī -- iyam asmi /<BR>
<BR>
_________________________<BR>
<BR>
KSak_6.23:<1%  rājā -- kim anena saṃtatir asti na+asti+iti /<BR>
<BR>
*     yena yena viyujyante prajāḥ snigdhena bandhunā /<BR>
*     sa sa pāpād ṛte tāsāṃ duṣyanta iti ghuṣyatām  // KSak_6.23 //p.240<BR>
<BR>
KSak_6.23:>1%  pratīhārī -- evaṃ nāma ghoṣayitavyam /<BR>
KSak_6.23:>2%  (niṣkramya / punaḥ praviṣya) kāle praviṣṭam iva+abhinanditaṃ devasya śāsanam /<BR>
<BR>
KSak_6.23:>3%  rājā -- (dīrgham uṣṇaṃ ca niḥśvasya) evaṃ bhoḥ saṃtati-cheda-niravalambānāṃ kulānāṃ mūla-puruṣa-avasāne saṃpadaḥ param upatiṣṭhante / mama apy ante puru-vaṃśa-śriya eṣa eva vṛtta-antaḥ /<BR>
<BR>
KSak_6.23:>4%  pratīhārī -- pratihatam amaṅgalam /<BR>
<BR>
KSak_6.23:>5%  rājā -- dhin mām upasthita-śreyo 'vamāninam /<BR>
<BR>
KSak_6.23:>6%  sānumatī -- asaṃśayaṃ sakhīm eva hṛdaye kṛtvā nindito 'nena+ātmā /<BR>
<BR>
_________________________<BR>
<BR>
KSak_6.24:<1%  rājā -- <BR>
<BR>
*     saṃropite 'py ātmani dharma-patnī tyaktā mayā nāma kula-pratiṣṭhā /<BR>
*     kalpiṣyamāṇā mahate phalāya vasuṃdharā kāla iva+upta-bījā  // KSak_6.24 //<BR>
<BR>
KSak_6.24:>7%  sānumatī -- aparichinnā+idānīṃ te saṃtatir bhaviṣyati /<BR>
<BR>
KSak_6.24:>8%  caturikā -- (jana-antikam) aye anena sārva-vāha-vṛtta-antena dviguṇa-udvego bhartā / enam āśvāsayituṃ megha-pratichandād āryaṃ mādhavyaṃ gṛhītvā+āgaccha /<BR>
<BR>
KSak_6.24:>9%  pratīhārī -- suṣṭhu bhaṇasi / (iti niṣkrāntā)<BR>
<BR>
_________________________<BR>
<BR>
KSak_6.25:<1%  rājā -- aho duṣyantasya saṃśayam ārūḍhāḥ piṇḍa-bhājaḥ / kutaḥ /<BR>
<BR>
*     asmāt paraṃ bata yathā-śruti saṃbhṛtāni<BR>
*     ko naḥ kule nivapanāni niyacchati+iti /<BR>
*     nūnaṃ prasūti-vikalena mayā prasiktam<BR>
*     dauta-aśru-śeṣam udakaṃ pitaraḥ pibanti  // KSak_6.25 // <BR>
<BR>
KSak_6.25:>1%  (iti moham upagataḥ)<BR>
<BR>
KSak_6.25:>2%  caturikā -- (sasaṃbhramam avalokya) samāśvasitu samāśvasitu bhartā /<BR>
<BR>
KSak_6.25:>3%  sānumatī -- hā dhig ghā dhik / sati khalu dīpe vyavadhāna-doṣeṇa+eṣo 'ndha-kāra-doṣam anubhavati /<BR>
KSak_6.25:>4%  aham idānīm eva nirvṛtaṃ karomi /<BR>
KSak_6.25:>5%  athavā śrutaṃ mayā śakuntalāṃ samāśvāsayantyā mahā-indra-jananyā mukhād yajña-bhāga-utsukā devā eva tathā+anuṣṭhāsyanti yathā+acireṇa dharma-patnīṃ bhartā-abhinandiṣyati+iti /<BR>
KSak_6.25:>6%  tad yuktam etaṃ kālaṃ pratipālayitum / yāvad anena vṛtta-antena priya-sakhīṃ samāśvāsayāmi /<BR>
KSak_6.25:>7%  (nepathye) abrahmaṇyam /<BR>
<BR>
KSak_6.25:>8%  rājā -- (pratyāgataḥ / karṇaṃ dattvā) aye mādhavyasya iva+ārta-svaraḥ / kaḥ ko tra bhoḥ / (praviśya)<BR>
<BR>
KSak_6.25:>9%  pratīhārī -- (sasaṃbhramam) paritrāyatāṃ devaḥ saṃśaya-gataṃ vayasyam /<BR>
<BR>
KSak_6.25:>10% rājā -- kena+ātta-gandho māṇavakaḥ /<BR>
<BR>
KSak_6.25:>11% pratīhārī -- adṛṣṭa-rūpeṇa kena+api sattvena+atikramya megha-praticchandasya prāsādasya+agra-bhūmim ārophitaḥ /<BR>
<BR>
_________________________<BR>
<BR>
KSak_6.26:<1%  rājā -- (utthāya) mā tāvat / mama api sattvair abhibhūyante gṛhāḥ / atha vā /<BR>
<BR>
*     ahany ahany ātmana eva tāvaj jñātuṃ pramāda-skhalitaṃ na śakyam /<BR>
*     prajāsu kaḥ ke pathā prayāti ity aśeṣato veditum asti śaktiḥ  // KSak_6.26 // (nepathye) bho vayasya avihā avihā /<BR>
<BR>
KSak_6.26:>12% rājā -- (gati-bhedena parikrāman) sakhe na bhetavyam / (nepathye)<BR>
KSak_6.26:>13% (punas tad eva paṭhitvā) kathaṃ na bheṣyāmi / eṣa māṃ ko 'pi pratyavanata-śiro-dharam ikṣum iva tribhaṅgaṃ karomi /<BR>
<BR>
KSak_6.26:>14% rājā -- (sadṛṣṭi-kṣepam) dhanus tāvat / (praviśya śārṅga-hastā)<BR>
<BR>
_________________________<BR>
<BR>
KSak_6.27:<1%  yavanī -- bhartaḥ etad hasta-āvāpa-sahitaṃ śara-āsanam /<BR>
KSak_6.27:<2%  (rājā saśaraṃ dhanur ādatte)<BR>
<BR>
KSak_6.27:<3%  (nepathye) <BR>
<BR>
*     eṣa tvām abhinava-kaṇṭha-śoṇita-arthī<BR>
*     śārdūlaḥ paśum iva hanmi ceṣṭamānam /<BR>
*     ārtānāṃ bhayam apanetum ātta-dhanvā<BR>
*     duṣyantas tava śaraṇaṃ bhavatv idānīm  // KSak_6.27 //p.246<BR>
<BR>
KSak_6.27:>1%  rājā -- (saroṣam) kathaṃ mām eva+uddiśati / tiṣṭha kuṇapāśana / tvam idānīṃ na bhaviṣyasi / (śārṅgam āropya) vetravati sopāna-mārgam ādeśaya / (sarve satvaram upasarpanti)<BR>
KSak_6.27:>2%  rājā (samantād vilokya) śūnyaṃ khalv idam / (nepathye)<BR>
KSak_6.27:>3%  avihā / avihā /aham atra-bhavantaṃ paśyāmi / tvaṃ māṃ na paśyasi / biḍāla-gṛhīto mūṣaka iva nirāśo 'smi jīvite saṃvṛttaḥ /<BR>
<BR>
_________________________<BR>
<BR>
KSak_6.28:<1%  rājā -- bhos tiraskariṇī-garvita madīyam astraṃ tvāṃ drakṣyati / eṣa tam iṣuṃ saṃdadhe /<BR>
<BR>
*     yo haniṣyati vadhyaṃ tvāṃ rakṣyaṃ rakṣiṣyati dvijam /<BR>
*     haṃso hi kṣīram ādatte tan-miśrā varjayaty apaḥ  // KSak_6.28 //<BR>
<BR>
KSak_6.28:>4%  (ity astraṃ saṃdhatte)<BR>
KSak_6.28:>5%  (tataḥ praviśati vidūṣakam utsṛjya mātaliḥ)<BR>
<BR>
_________________________<BR>
<BR>
KSak_6.29:<1%  mātaliḥ --<BR>
<BR>
*     kṛtā śaravyaṃ hariṇā tava+asurāḥ<BR>
*     śara-āsanaṃ teṣu vikṛṣyatām idam /<BR>
*     prasāda-saumyāni satāṃ suhṛj-jane<BR>
*     patanti cakṣūṃṣi na dāruṇāḥ śarāḥ  // KSak_6.29 //<BR>
<BR>
KSak_6.29:>1%  rājā - (sasaṃbhramam asram upasaṃharan) aye mātaliḥ / svāgataṃ mahā-indra-sārathe / (praviśya)<BR>
<BR>
KSak_6.29:>2%  vidūṣaka -- ahaṃ yena+iṣṭi-paśu-māraṃ māritaḥ so 'nena svāgatena+abhinadyate /<BR>
<BR>
KSak_6.29:>3%  mātaliḥ -- (sasmitam) āyuṣmañ śrūyatāṃ yad artham asmi hariṇā bhavat-sakāśaṃ preṣitaḥ /<BR>
<BR>
KSak_6.29:>4%  rājā -- avahito 'smi /p.248<BR>
<BR>
KSak_6.29:>5%  mātaliḥ -- asti kāla-nemi-prasūtir durjayo nāma dānava-gaṇaḥ /<BR>
<BR>
KSak_6.29:>6%  rājā -- asti / śruta-pūrvaṃ mayā nāradāt /<BR>
<BR>
_________________________<BR>
<BR>
KSak_6.30:<1%  mātaliḥ --<BR>
<BR>
*     sakhyus te sa kila śata-krator ajayyas<BR>
*     tasya tvaṃ raṇa-śirasi smṛto nihantā /<BR>
*     ucchettuṃ prabhavati yan na sapta-saptis<BR>
*     tan-naiśaṃ timiram apākaroti candraḥ  // KSak_6.30 //<BR>
<BR>
KSak_6.30:>7%  sa bhavān ātta-śastra eva+idānīm aindra-ratham āruhya vijayāya pratiṣṭhatām /<BR>
<BR>
KSak_6.30:>8%  rājā -- anugṛhīto 'ham anayā maghavataḥ saṃbhāvanayā / atha mādhavyaṃ prati bhavatā kim evaṃ prayuktam /<BR>
<BR>
_________________________<BR>
<BR>
KSak_6.31:<1%  mātali -- tad api kathyate / kiṃ nimittād api manaḥ-saṃtāpād āyuṣmān mayā viklavo dṛṣṭaḥ / paścāt-kopayitum āyuṣmantaṃ tathā kṛtavān asmi / kutaḥ /<BR>
<BR>
*     jvalati calita-indhano 'gnir viprakṛtaḥ pannagaḥ phaṇāṃ kurute /<BR>
*     prāyaḥ svaṃ mahimānaṃ kṣobhāt pratipadyate hi janaḥ  // KSak_6.31 //<BR>
<BR>
_________________________<BR>
<BR>
KSak_6.32:<1%  rājā -- (jana-antikam) vayasya anatikramaṇīyā divaspater ājñā /<BR>
KSak_6.32:<2%  tad atra parigata-arthaṃ kṛtvā mad-vacanād amātya-piśunaṃ brūhi /<BR>
<BR>
*     tvan-matiḥ kevalā tāvat paripālayatu prajāḥ /<BR>
*     adhijyam idam anyasmin karmaṇi vyāpṛtaṃ ddhanuḥ  // KSak_6.32 // iti /<BR>
<BR>
KSak_6.32:>1%  vidūṣaka -- yad bhavān ājñāpayati (iti niṣkrāntaḥ)<BR>
<BR>
KSak_6.32:>2%  mātaliḥ -- āyuṣmān ratham ārohatu /<BR>
KSak_6.32:>3%  (rājā ratha-ārohaṇaṃ nāṭayati)<BR>
KSak_6.32:>4%  (niṣkrāntāḥ sarve)<BR>
<BR>
ṣaṣṭho 'ṅkaḥ /p.250<BR>
<BR>
<BR>
**************************************************************************<BR>
<BR>
<BR>
saptamo 'ṅkaḥ<BR>
<BR>
KSak_7.1:<1%   (tataḥ praviśaty ākāśa-yānena ratha-adhirūḍho rājā mātaliś ca)<BR>
<BR>
KSak_7.1:<2%   rājā -- mātale anuṣṭhita-nideśo 'pi maghavataḥ satkriyā-viśeṣād anupayuktam iva+ātmānaṃ samarthaye /<BR>
<BR>
_________________________<BR>
<BR>
KSak_7.1:<1%   mātaliḥ -- (sasmitam) āyuṣmann ubhayam apy aparitoṣaṃ samarthaye /<BR>
<BR>
*     prathama-upakṛtaṃ marutvataḥ pratipattyā laghu manyate bhavān /<BR>
*     gaṇayaty avadāna-vismito bhavataḥ so 'pi na satkriyā-guṇān  // KSak_7.1 //<BR>
<BR>
_________________________<BR>
<BR>
KSak_7.2:<1%   rājā -- mātale mā mā+evam / sa khalu manorathānām apy abhūmir visarjana-avasara-satkāraḥ / mama hi divaukasāṃ samakṣam ardha-āsana-upaveśitasya /<BR>
<BR>
*     antar-gata-prārthanam antikasthaṃ jayantam udvīkṣya hṛta-smitena /<BR>
*     āmṛṣṭa-vakṣo-hari-candana-aṅkā mandāra-mālā hariṇā pinaddhā  // KSak_7.2 //<BR>
<BR>
_________________________<BR>
<BR>
KSak_7.3:<1%   mātaliḥ -- kim iva nāma+āyuṣmān amara-īśvarān na+arhati / paśya /p.252<BR>
<BR>
*     sukha-parasya harer ubhayaiḥ kṛtaṃ tridivam uddhṛta-dānava-kaṇṭakam /<BR>
*     tava śarair adhunā nata-parvabhiḥ puruṣa-kesariṇaś ca purā nakhaiḥ  // KSak_7.3 //<BR>
<BR>
_________________________<BR>
<BR>
KSak_7.4:<1%   rājā -- atra khalu śata-krator eva mahimā stutyaḥ /<BR>
<BR>
*     sidhyanti karmasu mahatv api yan niyojyāḥ<BR>
*     saṃbhāvanā-guṇam avehi tam īśvarāṇām /<BR>
*     kiṃ vā+abhaviṣyad-aruṇas tamasāṃ vibhettā<BR>
*     taṃ cet sahasra-kiraṇo dhuri na+akariṣyat  // KSak_7.4 //<BR>
<BR>
_________________________<BR>
<BR>
KSak_7.5:<1%   mātali -- sadṛśaṃ tava etat / (stokam antaram atītya) āyuṣmann itaḥ paśya nāka-pṛṣṭha-pratiṣṭhitasya saubhāgyam ātma-yaśasaḥ /<BR>
<BR>
*     vicchitti-śeṣaiḥ sura-sundarīṇāṃ varṇair amī kalpa-latā-aṃśukeṣu /<BR>
*     vicintya gīta-kṣamam artha-jātaṃ divaukasas tvac-caritaṃ likhanti  // KSak_7.5 //p.254<BR>
<BR>
KSak_7.5:>1%   mātale asura-saṃprahāra-utsukena pūrvedyur divam adhirohatā mayā na lakṣitaḥ svarga-mārgaḥ / katamasmin marutāṃ pathi vartāmahe /<BR>
<BR>
_________________________<BR>
<BR>
KSak_7.6:<1%   mātali --<BR>
<BR>
*     trisrotasaṃ vahati yo gagana-pratiṣṭhām<BR>
*     jyotīṃṣi vartayati ca pravibhakta-raśmiḥ /<BR>
*     tasya dvitīya-hari-vikrama-nistamaskam<BR>
*     vāyor imaṃ parivahasya vadanti mārgam  // KSak_7.6 //<BR>
<BR>
KSak_7.6:>2%   rājā -- mātale ataḥ khalu sabāhya-antaḥ-karaṇo mama+antar-ātmā prasīdati / (ratha-aṅgam avalokya) megha-padavīm avatīrṇau svaḥ /<BR>
<BR>
KSak_7.6:>3%   mātali -- katham avagamyate /p.256<BR>
<BR>
_________________________<BR>
<BR>
KSak_7.7:<1%   rājā -- ayam ara-vivarebhyaś cātakair niṣpatadbhir haribhir acira-bhāsāṃ tejasā ca+anuliptaiḥ /<BR>
<BR>
*     gatam upari ghanānāṃ vāri-garbha-udarāṇām<BR>
*     piśunayati rathas te śīkara-klinna-nemiḥ  // KSak_7.7 //<BR>
<BR>
KSak_7.7:>1%   mātali -- kṣaṇād āyuṣmān sva-adhikāra-bhūmau vartiṣyate /<BR>
<BR>
_________________________<BR>
<BR>
KSak_7.8:<1%   rājā -- (adho 'valokya) mātale vega-avataraṇād āścarya-darśanaḥ saṃlakṣyate manuṣya-lokaḥ / tathā hi /<BR>
<BR>
*     śailānām avarohati+iva śikharād unmajjatāṃ medinī<BR>
*     parṇa-abhyantara-līnatāṃ vijahati skandha-udayāt pādapāḥ /<BR>
*     saṃtānais tanu-bhāva-naṣṭa-salilā vyaktiṃ bhajanty āpagāḥ<BR>
*     kena+apy utkṣipatā+iva paṣya bhuvanaṃ mat-pārśvam ānīyate  // KSak_7.8 //<BR>
<BR>
KSak_7.8:>2%   mātali -- sādhu dṛṣṭam / (sabahumānam avalokya) aho udāra-ramaṇīyā pṛthivī /<BR>
<BR>
KSak_7.8:>3%   rājā -- mātale katamo 'yaṃ pūrva-apara-samudra-avagāḍhaḥ kanaka-rasa-nisyandī sāṃdhya megha-parighaḥ sānumān ālokyate /<BR>
<BR>
_________________________<BR>
<BR>
KSak_7.9:<1%   mātali -- āyuṣmann eṣa khalu hema-kūṭo nāma kiṃ puruṣa-parvatas tapaḥ-saṃsiddhi-kṣetram / paśya /p.258<BR>
<BR>
*     svāyaṃbhuvān marīcer yaḥ prababhūva prajā-patiḥ /<BR>
*     sura-asura-guruḥ so 'tra sapatnīkas tapasyati  // KSak_7.9 //<BR>
<BR>
KSak_7.9:>1%   rājā -- tena hy anatikramaṇīyāni śreyāṃsi / pradakṣiṇī-kṛtya bhagavantaṃ gantum icchāmi /<BR>
<BR>
KSak_7.9:>2%   mātali -- prathamaḥ kalpaḥ / (nāṭyena+avatīrṇau)<BR>
<BR>
_________________________<BR>
<BR>
KSak_7.10:<1%  rājā -- (savismayam) <BR>
<BR>
*     upoḍha-śabdā na ratha-aṅga-nemayaḥ pravartamānaṃ na ca dṛśyate rajaḥ /<BR>
*     abhū-tala-sparśanatayā+aniruddhatas tava+avatīrṇo 'pi ratho na lakṣyate  // KSak_7.10 //<BR>
<BR>
KSak_7.10:>3%  mātali -- etāvān eva śata-krator āyuṣmataś ca viśeṣaḥ /<BR>
<BR>
KSak_7.10:>4%  rājā -- mātale katamasmin pradeśe mārīca-āśramaḥ /<BR>
<BR>
_________________________<BR>
<BR>
KSak_7.11:<1%  mātaliḥ -- (hastena darśayan)p.260<BR>
<BR>
*     valmīka-ardha-nimagna-mūrtir urasā saṃdaṣṭa-sarpa-tvacā<BR>
*     kaṇṭhe jīrṇa-latā-pratāna-valayena+atyartha-saṃpīḍitaḥ /<BR>
*     aṃsa-vyāpi śakunta-nīḍa-nicitaṃ bibhraj-jaṭā-maṇḍalam<BR>
*     yatra sthāṇur iva+acalo munir asāv abhyarka-bimbaṃ sthitaḥ  // KSak_7.11 //<BR>
<BR>
KSak_7.11:>1%  rājā -- namas te kaṣṭa-tapase /<BR>
<BR>
KSak_7.11:>2%  mātaliḥ -- (saṃyata-pragrahaṃ rathaṃ kṛtvā) etau+aditi-parivardhita-mandāra-vṛkṣaṃ prajā-pater āśramaṃ praviṣṭau svaḥ /<BR>
<BR>
KSak_7.11:>3%  rājā -- svargād adhikataraṃ nirvṛti-sthānam amṛta-hradam iva+avagāḍho 'smi /<BR>
<BR>
KSak_7.11:>4%  mātaliḥ -- (rathaṃ sthāpayitvā) avataratv āyuṣmān /<BR>
<BR>
KSak_7.11:>5%  rājā -- (avatīrya) mātale bhavān katham idānīm /<BR>
<BR>
KSak_7.11:>6%  mātaliḥ -- saṃyantrito mayā rathaḥ / vayam apy avatarāmaḥ /<BR>
KSak_7.11:>7%  (tathā kṛtvā) ita āyuṣman / (parikramya) dṛśyantām atra-bhavatām ṛṣīṇāṃ tapo-vana-bhūmayaḥ /<BR>
<BR>
_________________________<BR>
<BR>
KSak_7.12:<1%  rājā -- nanu vismayād avalokayāmi /<BR>
<BR>
*     prāṇānām anilena vṛttir ucitā sat-kalpa-vṛkṣe vane<BR>
*     toye kāñcana-padma-reṇu-kapiśe dharma-abhiṣeka-kriyā /<BR>
*     dhyānaṃ ratna-śilā-taleṣu vibudha-strī-saṃnidhau saṃyamo<BR>
*     yat kāṅkṣanti tapobhir anya-munayas tasmiṃs tapasyanty amī  // KSak_7.12 //p.262<BR>
<BR>
KSak_7.12:>8%  mātali -- utsarpiṇī khalu mahatāṃ prārthanā / (parikramya / ākāśe) aye vṛddha-śākalya kim anutiṣṭhati bhagavān mārīcaḥ / kiṃ bravīṣi / dākṣāyaṇyā prativrata-ardham adhikṛtya pṛṣṭas tasyai maharṣi-patnī-sahitāyai kathayati+iti /<BR>
<BR>
KSak_7.12:>9%  rājā -- (karṇaṃ dattvā) aye pratipālya-avasaraḥ khalu prastāvaḥ /<BR>
<BR>
KSak_7.12:>10% mātaliḥ -- (rājānam avalokya) asminn aśoka-vṛkṣa-mūle tāvad āstām āyuṣmān yāvat tvām indra-gurave nivedayitum antara-anveṣī bhavāmi /<BR>
<BR>
KSak_7.12:>11% rājā -- yathā bhavān manyate (iti sthitaḥ)<BR>
<BR>
KSak_7.12:>12% mātaliḥ -- āyuṣman sādhayāmy aham / (iti niṣkrāntaḥ)<BR>
<BR>
_________________________<BR>
<BR>
KSak_7.13:<1%  rājā -- (nimittaṃ sūcayitvā)<BR>
<BR>
*     manorathāya na+āśaṃse kiṃ bāho spandase vṛthā /<BR>
*     pūrva-avadhīritaṃ śreyo duḥkhaṃ hi parivartate  // KSak_7.13 //<BR>
<BR>
KSak_7.13:>1%  (nepathye)<BR>
<BR>
KSak_7.13:>2%  mā khalu cāpalaṃ kuru / kathaṃ gata eva+ātmanaḥ prakṛtim /<BR>
<BR>
_________________________<BR>
<BR>
KSak_7.14:<1%  rājā -- (karṇaṃ dattvā) abhūmir iyam avinayasya / ko nu khalv eṣa niṣidhyate / (śabda-anusāreṇa+avalokya / savismayam) aye ko nu khalv ayam anubadhyamānas tapasvinībhyām abāla-sattvo bālaḥ /p.264<BR>
<BR>
*     ardha-pīta-stanaṃ mātur āmarda-kliṣṭa-kesaram /<BR>
*     prakrīḍituṃ siṃha-śiśuṃ balāt-kāreṇa karṣati  // KSak_7.14 //<BR>
<BR>
KSak_7.14:>3%  (tataḥ praviśati yathā-nirdiṣṭa-karmā tapasvinībhyāṃ bālaḥ)<BR>
<BR>
KSak_7.14:>4%  bāla -- jṛmbhasva siṃha dantāṃs te gaṇayiṣye /<BR>
<BR>
KSak_7.14:>5%  prathamā -- avinīta kiṃ no 'patya-nirviśeṣāṇi sattvāni vikaroṣi / hanta vardhate te saṃrambhaḥ / sthāne khalu ṛṣi-janena sarva-damana iti kṛta-nāma-dheyo 'si /<BR>
<BR>
KSak_7.14:>6%  rājā -- kiṃ nu khalu bāle 'sminn aurasa iva putre snihyati me manaḥ / nūnam anapatyatā māṃ vatsalayati /<BR>
<BR>
KSak_7.14:>7%  dvitīyā -- eṣā khalu kesariṇī tvāṃ laṅghayati yady asyāḥ putrakaṃ na muñcasi /<BR>
<BR>
_________________________<BR>
<BR>
KSak_7.15:<1%  bāla -- (sasmitam) aho balīyaḥ khalu bhīto 'smi / (ity adharaṃ darśayati )<BR>
<BR>
*     rājā -- hamatas tejaso bījaṃ bālo 'yaṃ pratibhāti me /<BR>
*     sphuliṅga-avasthayā vahnir edhā-pakṣe+iva sthitaḥ  // KSak_7.15 //p.266<BR>
<BR>
KSak_7.15:>1%  prathamā -- vatsa enaṃ bāla-mṛga-indraṃ muñca / aparaṃ te krīḍanakaṃ dāsyāmi /<BR>
KSak_7.15:>2%  bāla -- kutra / dehy etat / (iti hastaṃ prasārayati)<BR>
<BR>
_________________________<BR>
<BR>
KSak_7.16:<1%  rājā -- kathaṃ cakra-varti-lakṣaṇam apy anena dhāryate / tathā hy asya /<BR>
<BR>
*     pralobhya-vastu-praṇaya-prasārito vibhāti jāla-grathita-aṅguliḥ karaḥ /<BR>
*     alakṣya-patra-antaram iddha-rāgayā nava-uṣasā bhinnam iva+eka-paṅkajam  // KSak_7.16 //<BR>
<BR>
KSak_7.16:>3%  dvitīyā -- suvrate na śakya eṣa vācā-mātreṇa viramayitum / gaccha tvam / madīya uṭaje mārkaṇḍeyasya+ṛṣi-kumārasya varṇa-citrito mṛttikā-mayūras tiṣṭhati / tam asya+upahara /<BR>
<BR>
KSak_7.16:>4%  prathamā -- tathā / (iti niṣkrāntā)<BR>
<BR>
KSak_7.16:>5%  bāla -- anena+eva tāvat krīḍiṣyāmi /<BR>
<BR>
_________________________<BR>
<BR>
KSak_7.17:<1%  rājā -- spṛhayāmi khalu durlalitāya+asmai /<BR>
<BR>
*     ālakṣya-danta-mukulān animitta-hāsair<BR>
*     avyakta-varṇa-ramaṇīya-vacaḥ-pravṛttīn /<BR>
*     aṅka-āśraya-praṇayinas tanayān vahanto<BR>
*     dhanyās tad-aṅga-rajasā malinī-bhavanti  // KSak_7.17 //p.268<BR>
<BR>
KSak_7.17:>1%  tāpasī -- bhavatu / na mām ayaṃ gaṇayati / (pārśvam avalokya) ko 'tra ṛṣi-pumārāṇām / (rājānam avalokya) bhadra-mukha ehi tāvat / mocaya+anena durmoca-hasta-graheṇa* ḍimbha-līlayā bādhyamānaṃ bāla-mṛga-indram / (*-durmoka-)<BR>
<BR>
_________________________<BR>
<BR>
KSak_7.18:<1%  rājā -- (upagamya / sasmitam) ayi bho maharṣi-putra /<BR>
<BR>
*     evam āśrama-viruddha-vṛttinā saṃyamaḥ kim iti janmatas tvayā /<BR>
*     sattva-saṃśraya sukho 'pi dūṣyate kṛṣṇa-sarpa-śiśunā+iva candanaḥ  // KSak_7.18 //<BR>
<BR>
KSak_7.18:>2%  tāpasī -- bhadra-mukha na khalv ayam ṛṣi-kumāraḥ /<BR>
<BR>
_________________________<BR>
<BR>
KSak_7.19:<1%  rājā -- ākāra-sadṛśaṃ ceṣṭitam eva+asya kathayati / sthāna-pratyayāt tu vayam evaṃ tarkiṇaḥ / (yathā-abhyarthitam anutiṣṭhan bāla-sparśam upalabhya / ātma-gatam)<BR>
<BR>
*     anena kasya api kula-aṅkureṇa spṛṣṭasya gātreṣu sukhaṃ mama+evam /<BR>
*     kāṃ nirvṛtiṃ cetasi tasya kuryād yasya+ayam aṅkāt kṛtinaḥ prarūḍhaḥ  // KSak_7.19 //<BR>
<BR>
KSak_7.19:>1%  tāpasī -- (ubhau nirvarṇya) āścaryam āścaryam /<BR>
<BR>
KSak_7.19:>2%  rājā -- ārye kim iva /<BR>
<BR>
KSak_7.19:>3%  tāpasī -- asya bālakasya te 'pi saṃvādiny ākṛtir iti vismitā+asmi / aparicitasya api te 'pratilomaḥ saṃvṛtta iti /p.270<BR>
<BR>
KSak_7.19:>4%  rājā -- (bālakam upalālayan) na cen muni-kumāro 'yam atha ko 'sya vyapadeśaḥ /<BR>
<BR>
KSak_7.19:>5%  tāpasī -- puru-vaṃśaḥ /<BR>
<BR>
_________________________<BR>
<BR>
KSak_7.20:<1%  rājā -- (ātma-gatam) katham eka-anvayo mama / ataḥ khalu mad-anukāriṇam enam atra-bhavatī manyate / asty etat pauravāṇām antyaṃ kula-vratam /<BR>
<BR>
*     bhavaneṣu rasa-adhikeṣu pūrvaṃ kṣiti-rakṣā-artham uśanti ye nivāsam /<BR>
*     niyata-eka-vratāni paścāt taru-mūlāni gṛhī-bhavanti teṣām  // KSak_7.20 //<BR>
<BR>
KSak_7.20:>6%  (prakāśam) na punar ātma-gatyā mānuṣāṇām eṣa viṣayaḥ /<BR>
<BR>
KSak_7.20:>7%  tāpasī -- yathā bhadra-mukho bhaṇati / apsaraḥ-saṃbandhena+asya janany atra deva-guros tapo-vane prasūtā /<BR>
<BR>
KSak_7.20:>8%  rājā -- (apavārya) hanta dvitīyam idam āśā-jananam /<BR>
KSak_7.20:>9%  (prakāśam) atha sā tatra-bhavatī kim ākhyasya rāja-ṛṣeḥ patnī /<BR>
<BR>
KSak_7.20:>10% tāpasī -- kas tasya dharma-dāra-parityāgino nāma saṃkīrtayituṃ cintayiṣyati /<BR>
<BR>
KSak_7.20:>11% rājā -- (svagatam) iyaṃ khalu kathā mām eva lakṣyī-karoti / yadi tāvad asya śiśor mātaraṃ nāmataḥ pṛcchāmi / atha vā+anāryaḥ para-dāra-vyavahāraḥ / (praviṣya mṛn-mayūra-hastā)<BR>
<BR>
KSak_7.20:>12% tāpasī -- sarva-damana śakunta-lāvaṇyaṃ prekṣasva /p.272<BR>
<BR>
KSak_7.20:>13% bāla -- (sadṛṣṭi-kṣepam) kutra vā mama mātā /<BR>
<BR>
KSak_7.20:>14% ubhe -- nāma-sādṛśyena vañcito mātṛ-catsalaḥ /<BR>
<BR>
KSak_7.20:>15% dvitīyā -- vatsa asya vṛttikā-mayūrasya ramyatvaṃ paśya+iti bhaṇito 'si /<BR>
<BR>
KSak_7.20:>16% rājā -- (ātma-gatam) kiṃ vā śakuntalā ity asyā mātur ākhyā / santi punar nāmadheya-sādṛśyāni / api nāma mṛga-tṛṣṭikā+iva nāma-mātra-prastāvo me viṣādāya kalpate /<BR>
<BR>
KSak_7.20:>17% bāla -- mātaḥ rocate ma eṣa bhadra-mayūraḥ / (iti krīḍanakam ādatte)<BR>
<BR>
KSak_7.20:>18% prathamā -- (vilokya / sa udvegam) aho rakṣā-karaṇḍakam asya maṇi-bandhe na dṛśyate /<BR>
<BR>
KSak_7.20:>19% rājā -- alam āvegena / nanv idam asya siṃha-śāva-vimardāt paribhraṣṭam / (ity ādātum icchati)<BR>
<BR>
KSak_7.20:>20% ubhe -- mā khalv etad avalambya -- katham / gṛhītam anena /<BR>
KSak_7.20:>21% (iti vismayād uro-nihita-haste parasparam avalokayataḥ)<BR>
<BR>
KSak_7.20:>22% rājā -- kim arthaṃ pratiṣiddhāḥ smaḥ /<BR>
<BR>
KSak_7.20:>23% prathamā -- śṛṇotu mahā-rājaḥ / eṣā+aparājitā nāma+oṣadhir asya jāta-karma-samaye bhagavatā mārīcena dattā /<BR>
KSak_7.20:>24% etāṃ kila mātā-pitarāv ātmānaṃ ca varjayitvā+aparo bhūmi-patitāṃ na gṛhṇāti /p.274<BR>
<BR>
KSak_7.20:>25% rājā -- atha gṛhṇāti /<BR>
<BR>
KSak_7.20:>26% prathamā -- tatas taṃ sarpo bhūtvā daśati /<BR>
<BR>
KSak_7.20:>27% rājā -- bhavatībhyāṃ kadācid asyāḥ pratyakṣī-kṛtā vikriyā /<BR>
<BR>
KSak_7.20:>28% ubhe -- anekaśaḥ /<BR>
<BR>
KSak_7.20:>29% rājā -- (saharṣam / ātma-gatam) katham iva saṃpūrṇam api me manorathaṃ na+abhinandāmi /<BR>
<BR>
KSak_7.20:>30% dvitīyā -- suvrate ehi / imaṃ vṛtta-antaṃ niyama-vyāpṛtāyai śakuntalāyai nivedayāvaḥ / (iti niṣkrānte)<BR>
<BR>
KSak_7.20:>31% bāla -- muñca mām / yāvan mātuḥ sakāśaṃ gamiṣyāmi /<BR>
<BR>
KSak_7.20:>32% rājā -- putraka mayā saha eva mātaram abhinandiṣyasi /<BR>
<BR>
KSak_7.20:>33% bāla -- mama khalu tāto duṣyantaḥ / na tvam /<BR>
<BR>
KSak_7.20:>34% rājā -- (sasmitam+eṣa vivāda eva pratyāyayati (tataḥ praviśaty eka-veṇī-dharā śakuntalā)<BR>
<BR>
KSak_7.20:>35% śakuntalā -- vikāra-kāle 'pi prakṛtisthāṃ sarva-damanasya+oṣadhiṃ śrutvā na me āśā+āsīd ātmano bhāgadheyeṣu /<BR>
KSak_7.20:>36% atha vā yathā sānumatyā+ākhyātaṃ tathā saṃbhāvyata etat /<BR>
<BR>
_________________________<BR>
<BR>
KSak_7.21:<1%  rājā -- (śakuntalāṃ vilokya) aye sā+iyam atra-bhavatī śakuntalā yā+eṣā (p.276)<BR>
<BR>
*     vasane paridhūsare vasānā niyama-kṣāma-mukhī dhṛta-eka-veṇiḥ /<BR>
*     atiniṣkaruṇasya śuddha-śīlā mama dīrghaṃ viraha-vrataṃ bibharti  // KSak_7.21 //<BR>
<BR>
KSak_7.21:>1%  śakuntalā -- (paścāt+tāpa-vivarṇaṃ rājānaṃ dṛṣṭvā) na khalv ārya-putra iva / tataḥ ka eṣa idānīṃ kṛta-rakṣā-maṅgalaṃ dārakaṃ me gātra-saṃsargeṇa dūṣayati /<BR>
<BR>
KSak_7.21:>2%  bāla -- (mātaram upetya) mātaḥ eṣa ko 'pi puruṣo māṃ putra ity āliṅgati /<BR>
<BR>
KSak_7.21:>3%  rājā -- priye krauryam api me tvayi prayuktam anukūla-pariṇāmaṃ saṃvṛttaṃ yad aham idānīṃ tvayā pratyabhijñātam ātmānaṃ paśyāmi /<BR>
<BR>
KSak_7.21:>4%  śakuntalā -- (ātma-gatam) hṛdaya samāśvasihi samāśvasihi / parityakta-matsareṇa+anukampitā+asmi daivena / ārya-putraḥ khalv eṣaḥ /<BR>
<BR>
_________________________<BR>
<BR>
KSak_7.22:<1%  rājā -- priye /<BR>
<BR>
*     smṛti-bhinna-moha-tamaso diṣṭyā pramukhe sthitā+asi me sumukhi /<BR>
*     uparāga-ante śaśinaḥ samupagatā rohiṇī yogam  // KSak_7.22 //<BR>
<BR>
KSak_7.22:>5%  śakuntalā -- jayatu jayatv ārya-putraḥ /<BR>
<BR>
_________________________<BR>
<BR>
KSak_7.23:<1%  rājā -- sundari /<BR>
<BR>
*     bāṣpeṇa pratiṣiddhe 'pi jaya-śabde jitaṃ mayā /<BR>
*     yat te dṛṣṭam asaṃskāra-pāṭala-oṣṭha-puṭaṃ mukham  // KSak_7.23 //<BR>
<BR>
KSak_7.23:>1%  bāla -- mātaḥ ka eṣaḥ /<BR>
<BR>
_________________________<BR>
<BR>
KSak_7.24:<1%  śakuntalā -- vatsa te bhāga-dheyāni pṛccha /<BR>
<BR>
*     sutanu hṛdayāt pratyādeśa-vyalīkam apaitu te<BR>
*     kim api manasaḥ saṃmoho me tadā balavān abhūt /<BR>
*     prabala-tamasām evaṃ prāyāḥ śubheṣu hi vṛttayaḥ<BR>
*     srajam api śirasy andhaḥ kṣiptāṃ dhunoty ahi-śaṅkayā  // KSak_7.24 //<BR>
<BR>
KSak_7.24:>2%  śakuntalā -- uttiṣṭhatv ārya-putraḥ / nūnaṃ me sucarita-pratibandhakaṃ purā-kṛtaṃ teṣu divaseṣu pariṇāma-abhimukham āsīd yena sānukrośo 'py ārya-putro mayi virasaḥ saṃvṛttaḥ /<BR>
KSak_7.24:>3%  (rājā+uttiṣṭhati)<BR>
<BR>
KSak_7.24:>4%  śakuntalā -- atha katham ārya-putreṇa smṛto duḥkha-bhāgy ayaṃ janaḥ /<BR>
<BR>
_________________________<BR>
<BR>
KSak_7.25:<1%  rājā -- uddhṛta-viṣāda-śalyaḥ kathayiṣyāmi /<BR>
<BR>
*     mohān mayā sutanu pūrvam upekṣitas te<BR>
*     yo baddha-bindur adharaṃ paribādhamānaḥ /<BR>
*     taṃ tāvad ākuṭila-pakṣma-vilagnam adya<BR>
*     bāṣpaṃ pramṛjya vigata-anuśayo bhaveyam  // KSak_7.25 //<BR>
<BR>
KSak_7.25:>1%  (iti yathā-uktam anutiṣṭhati)<BR>
<BR>
KSak_7.25:>2%  śakuntalā -- (nāma-mudrāṃ dṛṣṭvā) ārya-putra idaṃ tad aṅgulīyakam /<BR>
<BR>
KSak_7.25:>3%  rājā -- asmād aṅgulīya-upalambhāt khalu smṛtir upalabdhā /<BR>
<BR>
KSak_7.25:>4%  śakuntalā -- viṣamaṃ kṛtam anena yat tadā+ārya-putrasya pratyaya-kāle durlabham āsīt /<BR>
<BR>
KSak_7.25:>5%  rājā -- tena hi ṛtu-samavāya-cihnaṃ pratipadyatāṃ latā kusumam /<BR>
<BR>
KSak_7.25:>6%  śakuntalā -- na+asya viśvasimi / ārya-putra eva+etad dhārayatu / (tataḥ praviśati mātaliḥ)<BR>
<BR>
KSak_7.25:>7%  mātali -- diṣṭyā dharma-patnī-samāgamena putra-mukha-darśanena ca+āyuṣmān vardhate /p.282<BR>
<BR>
KSak_7.25:>8%  rājā -- abhūt saṃpādita-svādu-phalo me manorathaḥ / mātale na khalu vidito 'yam ākhaṇḍalena vṛtta-antaḥ syāt /<BR>
<BR>
KSak_7.25:>9%  mātali -- (sasmitam) kim īśvarāṇāṃ parokṣam / etv āyuṣmān / bhagavān mārīcas te darśanaṃ vitarati /<BR>
<BR>
KSak_7.25:>10% rājā -- śakuntale avalambyatāṃ putraḥ / tvāṃ puras-kṛtya bhagavantaṃ draṣṭum icchāmi /<BR>
<BR>
KSak_7.25:>11% śakuntalā -- jihremy ārya-putreṇa saha guru-samīpaṃ gantum /<BR>
<BR>
KSak_7.25:>12% rājā -- apy ācaritavyam abhyudaya-kāleṣu / ehy ehi /<BR>
KSak_7.25:>13% (sarve parikrāmanti) (tataḥ praviśaty adityā sārdham āsanastho mārīcaḥ) (ānasastho)<BR>
<BR>
_________________________<BR>
<BR>
KSak_7.26:<1%  mārīca -- (rājānam avalokya) dākṣāyaṇi /<BR>
<BR>
*     putrasya te raṇa-śirasy ayam agra-yāyī<BR>
*     duṣyanta ity abhihito bhuvanasya bhartā /<BR>
*     cāpena yasya vinivartita-karma-jātam<BR>
*     tat-koṭimat-kuliśam ābharaṇaṃ maghonaḥ  // KSak_7.26 //<BR>
<BR>
KSak_7.26:>14% aditiḥ -- saṃbhāvanīya-anubhāvā+asya ākṛtiḥ /<BR>
<BR>
KSak_7.26:>15% mātaliḥ -- āyuṣmann etau putra-prīti-piśunena cakṣuṣā divaikasāṃ pitarāv āyuṣmantam avalokayataḥ / tāv upasarpa /<BR>
<BR>
_________________________<BR>
<BR>
KSak_7.27:<1%  rājā -- mātale /p.284<BR>
<BR>
*     prāhur dvādaśadhā sthitasya munayo yat tejasaḥ kāraṇam<BR>
*     bhartāraṃ bhuvana-trayasya suṣuve yad yajña-bhāga-īśvaram /<BR>
*     yasminn ātma-bhavaḥ paro 'pi puruṣaś cakre bhavāya+āspadam<BR>
*     dvandvaṃ dakṣa-marīci-saṃbhavam idaṃ tat sraṣṭur eka-antaram  // KSak_7.27 //<BR>
<BR>
KSak_7.27:>1%  mātali -- atha kim /<BR>
<BR>
KSak_7.27:>2%  rājā -- (upagamya+ubhābhyām api vāsava-niyojyo duṣyantaḥ praṇamati /<BR>
<BR>
KSak_7.27:>3%  mārīca -- vatsa ciraṃ jīva / pṛthivīṃ pālaya /<BR>
<BR>
KSak_7.27:>4%  aditiḥ -- vatsa apratiratho bhava /<BR>
<BR>
KSak_7.27:>5%  śakuntalā -- dāraka-sahitā vāṃ pāda-vadanaṃ karomi /<BR>
<BR>
_________________________<BR>
<BR>
KSak_7.28:<1%  mārīca -- vatse /<BR>
<BR>
*     ākhaṇḍala-samo bhartā jayanta-pratimaḥ sutaḥ /<BR>
*     āśīr anyā na te yogyā paulomī-sadṛśī bhava  // KSak_7.28 //p.286<BR>
<BR>
KSak_7.28:>6%  aditi -- jāte bhartur bahu-matā bhava / ayaṃ ca dīrgha-āyur vatsaka ubhaya-kula-nandano bhavatu / upaviśata / (sarve prajā-patim abhita upaviśanti)<BR>
<BR>
_________________________<BR>
<BR>
KSak_7.29:<1%  mārīca -- (eka-ekaṃ nirdiśan)<BR>
*     diṣṭyā śakuntalā sādhvī sad-apatyam idaṃ bhavān /<BR>
*     śraddhā vittaṃ vidhiś ca+iti tritayaṃ tat samāgatam  // KSak_7.29 //<BR>
<BR>
_________________________<BR>
<BR>
KSak_7.30:<1%  rājā -- bhagavan / prāg-abhipreta-siddhiḥ / paścād-darśanam / ato 'pūrvaḥ khalu vo 'nugrahaḥ / kutaḥ /<BR>
<BR>
*     udeti pūrvaṃ kusumaṃ tataḥ phalaṃ ghana-udayaḥ prāk+tad-anantaraṃ payaḥ<BR>
*     nimitta-naimittikayor ayaṃ kramas tava prasādasya puras tu saṃpadaḥ  // KSak_7.30 //<BR>
<BR>
KSak_7.30:>1%  mātaliḥ -- evaṃ vidhātāraḥ prasīdanti /<BR>
<BR>
_________________________<BR>
<BR>
KSak_7.31:<1%  rājā -- bhagavann imām ājñā-karīṃ vo gāndharveṇa vivāha-vidhinā+upayamya kasyacit kālasya bandhubhir ānītāṃ smṛti-śaithilyāt pratyādiśann aparāddho 'smi tatra-bhavato yuṣmat-sagotrasya kaṇvasya / paścād aṅgulīyaka-darśanād ūḍha-pūrvā tad-duhitaram avagato 'ham / tac citram iva me pratibhāti /<BR>
<BR>
*     yathā gajo na+iti samakṣa-rūpe tasminn apakrāmati saṃśayaḥ syāt /<BR>
*     padāni dṛṣṭvā tu bhavet pratītis tathā-vidho me manaso vikāraḥ  // KSak_7.31 //p.288<BR>
<BR>
KSak_7.31:>1%  mārīca -- vatsa alam ātma-aparādha-śaṅkā / saṃmoho 'pi tvayy anupapannaḥ / śrūyatām /<BR>
<BR>
KSak_7.31:>2%  rājā -- avahito 'smi /<BR>
<BR>
KSak_7.31:>3%  mārīca -- yadā eva+apsaras-tīrtha-avataraṇāt pratyakṣa-vaiklavyāṃ śakuntalām ādāya menakā dākṣāyaṇīm upagatā tadā eva dhyānād avagato 'smi durvāsasaḥ śāpād iyaṃ tapasvinī saha-dharma-cāriṇītvayā pratyādiṣṭā na+anyathā+iti / sa ca+ayam aṅgulīyaka-darśana-avasānaḥ /<BR>
<BR>
KSak_7.31:>4%  rājā -- (sa-ucchvāsam) eṣa vacanīyān mukto 'smi /<BR>
<BR>
KSak_7.31:>5%  śakuntalā -- (sva-gatam) diṣṭyā+akāraṇa-pratyādeśī na+ārya-putraḥ / na punaḥ śaptam ātmānaṃ smarāmi / athavā prāpto mayā sa hi śāpo viraha-śūnya-hṛdayayā na viditaḥ / ataḥ sakhībhyāṃ saṃdiṣṭā+asmi bhartur aṅgulīyakaṃ darśayitavyam iti /<BR>
<BR>
_________________________<BR>
<BR>
KSak_7.32:<1%  mārīca -- vatse carita-arthā+asi / tad idānīṃ saha-dharma-cāriṇaṃ prati na tvayā manyuḥ kāryaḥ / paśya /<BR>
<BR>
*     śāpād asi pratihatā smṛti-rodha-rūkṣe bhartary apeta-tamasi prabhutā tava eva /<BR>
*     chāyā na mūrchati mala-upahata-prasāde śuddhe tu darpaṇa-tale sulabha-avakāśā  // KSak_7.32 //p.290<BR>
<BR>
KSak_7.32:>1%  rājā -- yathā āha bhagavān /<BR>
<BR>
KSak_7.32:>2%  mārīca -- vatsa kaccid abhinanditas tvayā vidhivad asmābhir anuṣṭhita-jāta-karmā putra eṣa śākuntaleyaḥ /<BR>
<BR>
KSak_7.32:>3%  rājā -- bhagavann atra khalu me vaṃśa-pratiṣṭhā / (iti bālaṃ hastena gṛhṇāti)<BR>
<BR>
_________________________<BR>
<BR>
KSak_7.33:<1%  mārīca -- tathā-bhāvinam enaṃ cakra-vartinam avagacchatu bhavān / paśya /<BR>
<BR>
*     rathena+anuddhāta-stimita-gatinā tīrṇa-jaladhiḥ<BR>
*     purā sapta-dvīpāṃ jayati vasudhām apratirathaḥ /<BR>
*     iha+ayaṃ sattvānāṃ prasabha-damanāt sarva-damanaḥ<BR>
*     punar yāsyaty ākhyāṃ bharata il lokasya bharaṇāt  // KSak_7.33 //<BR>
<BR>
KSak_7.33:>1%  rājā -- bhagavatā kṛta-saṃskāre sarvam asmin vayam āśāsmahe /<BR>
<BR>
KSak_7.33:>2%  aditi -- bhagavann asyā duhitṛ-manoratha-saṃpatteḥ kaṇvo 'pi tāvat-śruta-vistāraḥ kriyatām / duhitṛ-vatsalā menakā iha+eva upacarantī tiṣṭhati /<BR>
<BR>
KSak_7.33:>3%  śakuntalā -- (ātma-gatam) manorathaḥ khalu me bhaṇito bhagavatyā /p.292<BR>
<BR>
KSak_7.33:>4%  mārīca -- tapaḥ-prabhavāt pratyakṣaṃ sarvam eva tatra-bhavataḥ /<BR>
<BR>
KSak_7.33:>5%  rājā -- ataḥ khalu mama na+atikruddho muniḥ /<BR>
<BR>
KSak_7.33:>6%  mārīca -- tathā+apy asau priyam asmābhiḥ praṣṭavyaḥ / kaḥ ko 'tra bhoḥ / (praviśya)<BR>
<BR>
KSak_7.33:>7%  śiṣya -- bhagavann ayam asmi /<BR>
<BR>
KSak_7.33:>8%  mārīca -- gālava idānīm eva vihāyasā gatvā mama vacanāt tatra-bhavate kaṇvāya priyam āvedaya yathā putravatī śakuntalā tat-śāpa-nivṛttau smṛtimatā duṣyantena pratigṛhītā+iti /<BR>
<BR>
KSak_7.33:>9%  śiṣyaḥ -- yad ājñāpayati bhagavān (iti niṣkrāntaḥ)<BR>
<BR>
KSak_7.33:>10% mārīca -- vatsa tvam api sva-apatya-dāra-sahitaḥ sakyur ākhaṇḍalasya ratham āruhya te rāja-dhānīṃ pratiṣṭhasva /<BR>
<BR>
KSak_7.33:>11% rājā -- yad ājñāpayati bhagavān /<BR>
<BR>
_________________________<BR>
<BR>
KSak_7.34:<1%  mārīca -- api ca /<BR>
<BR>
*     tava bhavatu viḍaujāḥ prājyavṛṣṭiḥ prajāsu<BR>
*     tvam api vitata-yajño vajriṇaṃ prīṇayasva /<BR>
*     yuga-śata-parivartān evam anyonya-kṛtyair<BR>
*     nayatam ubhaya-loka-anugraha-ślāghanīyaiḥ  // KSak_7.34 //<BR>
<BR>
KSak_7.34:>1%  rājā -- bhagavan yathā-śakti śreyase yatiṣye /<BR>
<BR>
_________________________<BR>
<BR>
KSak_7.35:<1%  mārīca -- vatsa kiṃ te bhūyaḥ priyam upakaromi /<BR>
KSak_7.35:<2%  rāja ataḥ param api priyam asti / yadi+iha bhagavān priyaṃ kartum icchati tarhi idam astu / (bharata-vākyam)p.294<BR>
<BR>
*     pravartatāṃ prakṛti-hitāya pārthivaḥ<BR>
*     sarasvatī śruta-mahatāṃ mahīyatām /<BR>
*     mama api ca kṣapayatu nīla-lohitaḥ<BR>
*     punar-bhavaṃ parigata-śaktir ātma-bhūḥ  // KSak_7.35 //<BR>
<BR>
(niṣkrāntāḥ sarve)<BR>
<BR>
iti saptamo 'ṅkaḥ /<BR>
samāptam idam abhijñāna-śākuntalaṃ nāma nāṭakam /<BR>
<BR>
<BR>
<BR>
<BR>
</body></html>
